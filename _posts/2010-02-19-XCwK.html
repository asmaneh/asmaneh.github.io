--- 
title: "دولت‌خانۀ صفوی در اصفهان: بازنمایی دولت‌خانۀ صفوی بر اساس متون و اسناد دورۀ پایتختی اصفهان| داوود ناصری بروجنی" 
authors: asmaneh 
types: research 
featured: false
slug: XCwK 
--- 
<p>دولت خانۀ صفوی اصفهان از اولین مجموعه&zwnj;های ایجاد شده در شهرجدیدی بود که شاه عباس اول آن را بنیان&zwnj;گذاری کرد. دو عنصر مهم شهر اصفهان، میدان و خیابان به عنوان نمونه&zwnj;هایی یگانه و از مهم&zwnj;ترین نمادهای معماری و شهرسازی دورۀ صفویه سال&zwnj;ها موضوع اصلی پژوهش&zwnj;&zwnj; پیرامون شهر اصفهان بوده&zwnj;، اما دولت&zwnj;خانه در این میان&nbsp; مهجور مانده است.&nbsp;</p>
<p>داوود ناصری بروجنی در این تحقیق با هدف بازنمایی دولت&zwnj;خانۀ صفوی در اصفهان، به بازشناسی این مجموعه به عنوان یکی از اولین و مهم&zwnj;ترین فضاهای ایجاد شده در بافت نوظهور آخرین پایتخت خاندان صفوی پرداخته است. در این راستا او چگونگی پیدایش و تحولات دولت&zwnj;خانه تا پایان دورۀ صفوی، قسمت&zwnj;های مختلف این مجموعه و نیز چگونگی قرارگیری آنها در دولت&zwnj;خانه و کالبد هر قسمت&nbsp; را بررسی کرده است.</p>
<p>محقق همزمان با بررسی میدانی، با استفاده از روش تفسیری-تاریخی به بازشناسی و بازنمایی دولت&zwnj;خانه می پردازد و&nbsp; با توجه به اینکه در زمان انجام این تحقیق, پژوهش منسجمی پیرامون دولت خانه اصفهان موجود نبوده است, این تحقیق سعی دارد تا مقدمه&zwnj;ای برای شناخت یکی از مهجورترین قسمت&zwnj;های شهر اصفهان دورۀ صفوی به دست دهد.</p>
<p>&nbsp;مطالب این تحقیق در سه فصل تنظیم شده است که در فصل اول&nbsp; به بررسی تغییرات کالبدی دولت&zwnj;خانه در فاصلۀ ۱۰۰۰ق/۱۵۹۲م تا ۱۱۳۴ق/۱۷۲۲م می&zwnj;پردازد. هرچند در این تحقیق بررسی تحولات دولت&zwnj;خانه تنها به تغییرات کالبدی آن محدود می&zwnj;شود، محقق به این نکته توجه دارد که این تحولات بی&zwnj;تردید ریشه در اختلاف تفکرات و شیوۀ زیست شاهان مختلف صفوی دارد. در فصل دوم تحت عنوان مرور پیشینۀ موضوع، همزمان به بررسی منابع مکتوب، منابع تصویری، شواهد میدانی، کاوش&zwnj;های باستان&zwnj;شناختی و خود اثر معماری می&zwnj;پردازد.&nbsp;</p>
<p>در فصل سوم با استناد به منابعی چون گراوور و کروکی، پیمایش و نقشه، عکس، شواهد باستان&zwnj;شناختی و خود اثر، در گام نخست قسمت&zwnj;های مختلف این مجموعه را با توجه به مدارک موجود در چهار گروه مختلف دسته&zwnj;بندی می&zwnj;کند که این گروه&zwnj;بندی موجب دقت بازنمایی درمراحل مختلف ترسیم می&zwnj;شود. او همچنین حین بازنمایی هر قسمت از دولت&zwnj;خانه، مطالب مشخص&zwnj;کنندۀ وجه تسمیه، محل قرارگیری، سیر شکل&zwnj;گیری و تحول کلی، خصوصیات کلی معماری، موارد استفاده آن قسمت و روش ترسیم&nbsp; نیز ذکر می&zwnj;کند.&nbsp;&nbsp;</p>
<p>&nbsp;</p>
<p><strong>داوود ناصری بروجنی. &laquo;دولت&zwnj;خانۀ صفوی در اصفهان: بازنمایی دولت&zwnj;خانۀ صفوی بر اساس متون و اسناد دورۀ پایتختی اصفهان &raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری. تهران: دانشگاه شهید بهشتی، بهمن ۱۳۸۸.</strong></p>
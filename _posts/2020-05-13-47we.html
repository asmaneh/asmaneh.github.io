--- 
title: "تأملى در باب خانه‌هاى تاريخى نجف‌آباد" 
authors: atefehkarbasi 
types: blog 
tags: معماری ایرانی,معماری ایران,اصفهان,نجف‌آباد,معماری خانه,خانه‌های ایرانی,بررسی کالبدی,صورت‌مدارانه,فرمالیستی,کالبدی 
featured: false
featureImg: "/assets/img/posts/47we.jfif" 
slug: 47we 
gallery: 
- image_path: "/assets/img/posts/47we.jfif" 
  title: "تأملى در باب خانه‌هاى تاريخى نجف‌آباد" 
- image_path: "/assets/img/posts/47we-1.jfif" 
  title: "" 
- image_path: "/assets/img/posts/47we-2.jfif" 
  title: "" 
- image_path: "/assets/img/posts/47we-3.jfif" 
  title: "" 
- image_path: "/assets/img/posts/47we-4.jfif" 
  title: "" 
 
--- 
<p style="text-align: justify;">چند سالى است كه به مطالعه دربارۀ خانه&zwnj;هاى تاريخى نجف&zwnj;آباد مشغولم. مهم&zwnj;ترين مانع براى فهم اين خانه&zwnj;ها فقدان اطلاعات كافی دربارۀ آنها بود. از اين رو طى كارى ميدانى و سنگين، مجموعه&zwnj;اى از اطلاعات اوليه فراهم آمد كه امكان فهم و تحليل معمارى اين خانه&zwnj;ها را ميسر كند. پس از آن كار ميدانى، اكنون نوبت به فهم معمارى و زندگى شكل&zwnj;دهندۀ آن رسيده است. يادداشت حاضر، تأملى است جهت آغاز اين فهم.</p>
<p style="text-align: justify;">در نگاه اول، خانه&zwnj;هاى تاريخى نجف&zwnj;آباد را مى&zwnj;توان به دو دستۀ طاق چشمه و سقف تير چوبى تقسيم كرد. خانه&zwnj;هاى طاق چشمه هم از نظر فراوانى و هم از نظر قدمت داراى اهميت بيشترى هستند. با تمركز بر خانه&zwnj;هاى طاق چشمه روشن مى&zwnj;شود اغلب اين خانه&zwnj;ها درجبهۀ شمالى خود كه آفتابگير است شامل فضاهاى اصلى زندگى&zwnj;اند. تقسيم&zwnj;بندى كلى جبهۀ شمالى منطبق بر دهانه&zwnj;بندى&zwnj;اى است كه هر دهانه را پوششى مجزا از سازۀ طاق و چشمه تشكيل مى&zwnj;دهد. در اغلب خانه&zwnj;هاى مشاهده شده، بعضى از اين دهانه&zwnj;ها از بقيه مرتفع&zwnj;ترند و اين برافراشتگى هم از حياط خانه و هم از معبر مجاور قابل رؤيت است. دهانۀ مرتفعْ فضاى اصلى زندگى و فضاى منطبق بر محور طولى و اصلى حياط خانه نيز هست. تا بدينجا، قضيه با آنچه به طور عام در معمارى تاريخى نقاط كويرى مى&zwnj;بينيم منطبق است: فضاى مهم خانه، در مركز و ميانۀ نماى اصلى حياط و مرتفع&zwnj;تر از باقى فضاهاست.</p>
<p style="text-align: justify;">اما نكته&zwnj;اى در اين ميان جلوه&zwnj;گر مى&zwnj;شود؛ وقتى پا به درون اين فضاهاى شاخص و (از بيرون) مرتفع مى&zwnj;نهيم، مشاهده مى&zwnj;كنيم فضاى درون بسيار كوتاه و خفته است. آنچه رخ داده، قرارگيرى فضايى در بالاى سر فضاى اصلى و در محور اصلى خانه است؛ اين فضا كه حتى اغلب دسترسی&zwnj;اى جدى و تعريف شده ندارد، انبار خشكبار و محصولات كشاورزى و محل آويختن انگور براى بدل شدن آن به كشمش و در مجموع، فضايى براى اينگونه كاربرى&zwnj;هاى مرتبط با محصولات باغى است. دسترسى به اين فضا گاه از دريچه&zwnj;اى بالاى نماى رو به حياط (با نردبان) و گاه از طريق پله&zwnj;اى تند در جدارۀ پس&zwnj;اتاقِ متصل به اتاق، ميسر مى شود.</p>
<p style="text-align: justify;">قرارگيرى فضايى خدماتى در محور اصلى حياط و بالاى سر فضاى اصلى زندگى، چنان&zwnj;كه حتى موجب كاستن از ارتفاع اين فضا شده، نحوۀ درآميختگى قوى و متفاوتى از زندگى و حرفۀ باغدارى را در معمارى خانه&zwnj;هاى اين شهر عيان مى كند.</p>
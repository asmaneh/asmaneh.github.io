--- 
title: "ماجراهای من و منابع رساله‌ام (۲): «فراموش‌ شده»" 
authors: مرضیه نیک‌نهاد 
types: blog 
tags: رساله,منابع,مرضیه نیک‌نهاد 
featured: false
featureImg: "/assets/img/posts/4AF3.jpg" 
slug: 4AF3 
gallery: 
- image_path: "/assets/img/posts/4AF3.jpg" 
  title: "ماجراهای من و منابع رساله‌ام (۲): «فراموش‌ شده»" 
 
--- 
<p>ماجراهای من و منابع رساله&zwnj;ام (۲): &laquo;فراموش&zwnj; شده&raquo;</p>
<p>مرضیه نیک&zwnj;نهاد</p>
<p>&nbsp;</p>
<p>آن اوایل که دربارۀ مسجد جامع نایین کار می&zwnj;کردم بیشتر مرا به مقالۀ مجله اثر (نوشتۀ اس. فلاری) راهنمایی می&zwnj;کردند؛ اما:</p>
<p>مطالعه دربارۀ جامع شهر نایین در ۱۹ مارس ۱۹۱۲ میلادی آغاز شد؛ زمانی&zwnj;که آنری ویوله، با مأموریتی از طرف وزارت فرهنگ و هنر ایران برای مطالعۀ آثار تاریخی، در میان راه اصفهان به یزد، به نایین رسید. اینکه آیا پیش از او محقق دیگری به مسجد جامع شهر نایین پرداخته است یا نه معلوم نیست؛ ولی با توجه به گزارشی که از نایین و جامعش می&zwnj;دهد، از اینکه به هیچ سابقۀ مطالعات در این زمینه اشاره نمی&zwnj;کند و لحن توصیفش به گونه&zwnj;ای است که نوعی کنجکاوی و شگفتی از آن استنباط می&zwnj;شود، این احتمال در ذهن قوت می&zwnj;گیرد که ویوله اولین کسی است که برای شناخت جامع شهر نایین و تاریخ آن، ولو اتفاقی، به این بنا پا گذاشته است. (قدیمی&zwnj;ترین منبعی که در مراجع غیرفارسی از آن یاد شده همین مقاله است. اگر شخصی پیش از ویوله به این بنا پرداخته باشد، گزارشی منتشر نکرده و در گزارش&zwnj;های بعدی هم هیچ اشاره&zwnj;ای به نام یا کار او نشده است).</p>
<p>ویوله زمان درازی در نایین نماند؛ اما در همین فرصت کوتاه پلانی تقریباً دقیق از مسجد تهیه کرد؛ پلانی که به&zwnj;رغم ضعف&zwnj;هایش دقیق&zwnj;تر از نمونه&zwnj;های بعدی&zwnj; است. دقت ویوله در مشخص کردن شکل مقطع ستون&zwnj;ها، علامت&zwnj;گذاری جزئیات بنا، تصاویری که از بنا (پیش از مرمت&zwnj;های بعدی) تهیه کرده است، توجه به نکات مختلفی از ویژگی&zwnj;های طراحی اثر گرفته تا باورهای دینی مردم و البته اشاره به وجود بقایای چاهی که بعدها هیچ&zwnj;محقق دیگری آن را ندید (و البته امروز هم وجود ندارد)، گزارش جامعِ ویوله را از مهم&zwnj;ترین منابع مطالعه دربارۀ مسجد جامع نایین می&zwnj;کند. شگفت اینکه این منبع که از جهاتی مهم&zwnj;&zwnj;ترین منبع مطالعه دربارۀ مسجد جامع نایین است به عللی که در ادامه خواهد آمد خیلی زود از خاطر محققان &laquo;ایرانی&raquo; رفت.&nbsp;</p>
<p>آنری ویوله در پایان گزارش خود نظردهی دربارۀ نقوش و کتیبه&zwnj;های بنا را به همکارش ساموئل فلاری، که درخواندن کتیبه&zwnj;های کوفی خبره بود، سپرد. فلاری، با کمک عکس&zwnj;های ویوله، به بررسی نقوش و کتیبه&zwnj;های مسجد پرداخت و در پایان بر تاریخ&zwnj;گذاری ویوله صحه گذاشت.&nbsp;</p>
<p>چند سال بعد، تصاویر جدیدی که پوپ و همکارانش از مسجد جامع نایین تهیه کرده بودند به دست فلاری رسید و او در ۱۹۳۰، با استناد به اطلاعات دقیق&zwnj;تری که از عکس&zwnj;های پوپ به دست &zwnj;آمده بود، در مقالۀ جدیدی دوباره به بررسی نقوش این مسجد پرداخت و البته بر تاریخ&zwnj;گذاری قبلی خود تأکید کرد.&nbsp;</p>
<p>حالا نکته آنکه، از میان مقاله&zwnj;های فلاری دربارۀ جامع نایین (۱۹۲۱، ۱۹۳۰)، این مقالۀ &laquo;دوم&raquo; فلاری بود که در ایران (در مجلۀ اثر) ترجمه و چاپ شد. خود او در ابتدای این مقاله به این نکته اشاره کرده است که در مقالۀ اول از عکس&zwnj; &zwnj;های ویوله&nbsp; استفاده کرده است؛ اما از نوشتارش اصلاً پیدا نیست که خودِ آقای ویوله هم چیزی دربارۀ این بنا نوشته بوده. دیگر اینکه او در ابتدای مقالۀ دوم بر دقیق&zwnj;تر بودن این نوشته در برابر مقالۀ پیشین تأکید می&zwnj;کند، بنابراین در نظر محققان، مقالۀ دوم فلاری نمایانگر نظر نهایی او دربارۀ نقوش و گچبری&zwnj;های جامع نایین بوده و طبعاً دیگر نیازی به مراجعه به مقالۀ اولیه نیست. اما همین کنار گذاشتن عاقلانۀ مقالۀ کمتر دقیقِ اول، ناخودآگاه، باعث حذف کامل گزارش ویوله، در ابتدای مقالۀ اول، و بالطبع نقشه&zwnj;اش شد. گو اینکه گویا این اتفاق فقط در میان محققان &laquo;ایرانی&raquo; پیش آمده و هنوز هم در منابع غیر ایرانی، مجلۀ Syria چاپ ۱۹۲۱ جزو منابع مهم پژوهش دربارۀ این مسجد به شمار می&zwnj;آید.</p>
<p>&nbsp;نک به مدخل &laquo;v. c. 900- c. 1250&raquo; در:</p>
<p dir="ltr">Jonathan M. Bloom and Sheila Blair. The grove encyclopedia of islamic art and architecture. P 91.</p>
<p>&nbsp;</p>
<p>و حالا نتیجه&zwnj;های اخلاقی&zwnj;ای که گرفتم:</p>
<p>۱. جستجو برای منابع مهم تحقیق را حتماً از &laquo;مراجع&raquo; آغاز بکنم؛ نه از اینترنت یا هر جای دیگری.</p>
<p>۲. گویا دوستان خارجی، به سبب سابقه بیشترشان در مطالعه درباره تاریخ معماری ایران، در شناسایی و ضبط منابع مهم این حوزه از ما جلواند؛ گاهی به جد.</p>
<p>۳. موقع تحقیق &laquo;هیچ&raquo; منبعی را همان اول، به هر علت منطقی&zwnj;ای هم که بود، حذف نکنم؛ شاید اولش چیز مهمی چسبانده باشند.&nbsp;</p>
<p>&nbsp;</p>
<p>▫️کتاب&zwnj;نامه:</p>
<p>فلاری، اس. &laquo;مسجد نائین&raquo;. ترجمۀ کلود کرباسی. در اثر، ش ۲۲ و ۲۳، (۱۳۴۸)، ص ۱۵۱- ۱۶۷.</p>
<p dir="ltr">Viollet, Henry and S. Flury. &ldquo;UN MONUMENT DES PREMIERS SI&Egrave;CLES DE L'H&Eacute;GIRE EN PERSE&rdquo;. In Syria, 1921, Pp. 226- 316.</p>
<p dir="ltr">Flury, S. &ldquo;La mosqu&eacute;e de Nāyin&rdquo;. In Syria, vol 11, no. 1, (1930), pp. 43- 58.</p>
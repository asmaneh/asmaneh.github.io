--- 
title: "تاریخ هنر در برابر زیبایی‌شناسی | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
authors: qayyoomi 
types: blog 
tags: تاریخ هنر,زیبایی‌شناسی,کتاب‌نگاشت,کتاب‌نگاشت توضیحی,نظریه تاریخ هنر,نظریه تاریخ معماری,تاریخ معماری,تاریخ معماری و هنر,مهرداد قیومی بیدهندی,آسمانه,مطالعات معماری ایران,دانشگاه شهید بهشتی 
featured: false
featureImg: "/assets/img/posts/ShzeM.jpg" 
slug: ShzeM 
gallery: 
- image_path: "/assets/img/posts/ShzeM.jpg" 
  title: "تاریخ هنر در برابر زیبایی‌شناسی | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
 
excerpt: "این کتاب مجلد نخست از مجموعه‌ی هفتگانه‌ای است با عنوان «هم‌اندیشی‌های هنر»، که به کوشش جیمز الکینز فراهم آمده است. هدف اصلی از این دوره عرضه‌ی آخرین نظرها درباره‌ی حوزه‌های نظری گوناگون هنر است. کار تهیه‌ی هر مجلد با میزگردی آغاز شده است که متن تحریرشده‌اش را در انتهای مجلد ذیربط عرضه کرده‌اند. هر مجلد با مقدمه‌ای درباره‌ی کلیت و اصول و فروع موضوع آن مجلد آغاز می‌شود. در پی آن، فصل یا فصولی درباره‌ی «مبادی» آن مبحث می‌آید." 
--- 
<p><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">۸</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. </span><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><em style="box-sizing: inherit;">تاریخ هنر در برابر زیبایی&zwnj;شناسی</em></span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> (پاره&zwnj;ای دیگر از </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">) &zwnj;</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات کتاب</span></p>
<p dir="ltr" style="text-align: left;"><strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Elkins, James. (2006). </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Art History Versus Aesthetics</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. The art seminar; vol.1. New York: Rutledge, 306 pages.</span></strong></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">الکینز، جیمز. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تاریخ هنر در برابر زیبایی&zwnj;شناسی.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> </span></p>
<p><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">بررسی کتاب این کتاب مجلد نخست از مجموعه&zwnj;ی هفتگانه&zwnj;ای است با عنوان &laquo;هم&zwnj;اندیشی&zwnj;های هنر&raquo;، که به کوشش جیمز الکینز فراهم آمده است. هدف اصلی از این دوره عرضه&zwnj;ی آخرین نظرها درباره&zwnj;ی حوزه&zwnj;های نظری گوناگون هنر است. کار تهیه&zwnj;ی هر مجلد با میزگردی آغاز شده است که متن تحریرشده&zwnj;اش را در انتهای مجلد ذیربط عرضه کرده&zwnj;اند. هر مجلد با مقدمه&zwnj;ای درباره&zwnj;ی کلیت و اصول و فروع موضوع آن مجلد آغاز می&zwnj;شود. در پی آن، فصل یا فصولی درباره&zwnj;ی &laquo;مبادی&raquo; آن مبحث می&zwnj;آید. بخش مبادی حاوی مقاله&zwnj;هایی است که پیش از میزگرد، در آن موضوع منتشر شده بوده است. سپس متن تحریرشده&zwnj;ی میزگرد است و در نهایت بخشی است به نام &laquo;نظرها&raquo;، حاوی نظر آزادانه&zwnj;ی آن دسته از اهل نظر که در میزگرد شرکت نکرده&zwnj;اند. موضوع این مجلد تقابل یا تعامل دو رشته&zwnj;ی تاریخ هنر و زیبایی&zwnj;شناسی است. این دو حوزه&zwnj;ی مجزا در تعریف زیبایی با هم جدل دارند و برای درک آثار هنری راه&zwnj;های متفاوتی پیشنهاد می&zwnj;کنند. از دیدگاه نظریه&zwnj;پردازانی که پایگاهشان در خود زیبایی&zwnj;شناسی و فلسفه&zwnj;ی زیبایی است، موضوع زیبایی&zwnj;شناسی مفاهیمی چون زیبایی و والایی است که جهان&zwnj;&zwnj;شمول است. در مقابل، از دیدگاه نظریه&zwnj;پردازانی که پایگاهشان در تاریخ هنر است، زیبایی مقید به اوضاع و احوال تاریخی است و تاریخ در خلق و در نتیجه در فهم و تحسین زیبایی مدخلیت و محوریت دارد. بخش ۱، بخش مقدماتی این مجلد، فقط یک مقاله دارد. روبرت جرو در این مقاله طیفی از دیدگاه&zwnj;ها را درباره&zwnj;ی حدود زیبایی&zwnj;شناسی و ارزیابی هنر پیش می&zwnj;نهد؛ از رویکردهایی که مواجهه با اثر را امری بی&zwnj;واسطه می&zwnj;دانند تا آن دسته که این مواجهه را ضرورتاً مقید به نظریه می&zwnj;دانند. گروه اول معتقدند که زیبایی&zwnj;شناسی با مواجهه&zwnj;ی بلافاصل با اثر هنری سروکار دارد؛ یعنی با امعان در خود اثر نه با واسطه&zwnj;ی عامل&zwnj;هایی چون نظریه&zwnj;ی هنر و عمل هنر و تاریخ هنر. به سخن دیگر، اینان داوری زیبایی&zwnj;شناختی را امری قائم بذات می&zwnj;دانند. در مقابل، گروه دوم مدعی&zwnj;اند که نظریه و عمل منطقاً در داوری زیبایی&zwnj;شناختی تنیده&zwnj;اند؛ زیرا نظریه و عمل در خود اثر هنری تنیده&zwnj; است. از چنین موضعی مبنایی منسجم برای سخن گفتن از &laquo;درست&raquo; و &laquo;نادرست&raquo; در داوری زیبایی&zwnj;شناسی و نقد هنر تمهید می&zwnj;شود. اختلاف اصلی این دو گروه بر سر این است که آیا زیبایی&zwnj;شناسی از جنبه&zwnj;های نظری اثر هنری مستقل است یا بدان وابسته است. از سده&zwnj;ی هجدهم به بعد، اندیشمندان بسیاری کوشیدند این دو سر طیف را به هم نزدیک کنند. از نخستین آنان آلکساندر باومگارتن است، که اصطلاح &laquo;زیبایی&zwnj;شناسی&raquo; (استتیک) را باب کرد. نویسنده پس از بیان خلاصه&zwnj;ای از دیدگاه باومگارتن و سپس دیوید هیوم، به&zwnj;تفصیل به آراء ایمانوئل کانت می&zwnj;پردازد و نشان می&zwnj;دهد که پیامدهای اندیشه&zwnj;ی کانت در نقد قوه&zwnj;ی حکم چگونه تفکر مدرن زیبایی&zwnj;شناسی را پدید آورد و سپس به اندیشه&zwnj;هایی چون باخودبیگانگی زیبایی&zwnj;شناختی و ضدزیبایی&zwnj;شناسی رسید. آن&zwnj;گاه از آراء اندیشمندانی دیگر ــ برنشتاین، تئودور آدورنو، آرتور دانتو، تی&zwnj;یری دو دوو، استفن دیویز، نوئل کارول، جیمز شلی، فرنک سیبلی و سرانجام فرانسیس هاچسن یاد می&zwnj;کند. نویسنده در بیان آراء اندیشمندان سوی دیگر طیف، یعنی معتقدان به قید تاریخ و نظریه در زیبایی&zwnj;شناسی، از اندیشمندان کمتری یاد کرده است. در صدر آنان، اروین پانوفسکی است که معتقد است ارزیابی زیبایی&zwnj;شناسانه بدون تعیین تاریخ اثر هنر و موقع خاص آن اثر در تاریخ هنر محال است. کندال والتن و دنیس داتن و ژاک رانسی&zwnj;یر از این گروه&zwnj;اند.</span><br /></em></p>
<p><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">خش ۲، &laquo;مبادی&raquo;، حاوی دو مقاله است که پیش از میزگرد، آنها را در اختیار شرکت&zwnj;کنندگان گذاشته بودند تا زمینه&zwnj;ای برای بحث بچینند. در مقاله&zwnj;ی اول، جوزف مارگولیس از ضرورت فرارفتن از بحث&zwnj;های ملال&zwnj;آور منحصر به شکل اثر هنری سخن می&zwnj;گوید و بر به&zwnj;کارگیری فلسفه&zwnj;ی هنر برای پیشبرد مباحث زیبایی&zwnj;شناسی تأکید می&zwnj;کند. در مقاله&zwnj;ی دوم، جیمز الکینز به تفاوت دیدگاه&zwnj;ها و دغدغه&zwnj;ها و زبان مورخان هنر و هنرشناسان می&zwnj;پردازد و مورخان را به اندیشیدن درباره&zwnj;ی ارتباط میان مسائل جزئی و انضمامی با اندیشه&zwnj;ها و امور انتزاعی می&zwnj;خواند. بخش اصلی کتاب بخش ۳ است که به متن هم&zwnj;اندیشی اختصاص دارد. در این هم&zwnj;اندیشی، دوازده فیلسوف هنر و مورخ هنر و هنرشناس برجسته در گفتگو با هم دیدگاه&zwnj;های خود را پیش می&zwnj;کشند و بر سر آنها مباحثه می&zwnj;کنند. در بخش چهارم، این هم&zwnj;اندیشی به صورت کتبی در میان ۲۹ اندیشمند دیگر ادامه یافته است. ایشان نظرها و ارزیابی&zwnj;های خود از هم&zwnj;اندیشی را در نوشته&zwnj;ای ــ از مقاله&zwnj;ی بلند گرفته تا نوشته&zwnj;ای کوتاه، از مقاله&zwnj;ی علمی گرفته تا یادداشتی عاطفی ــ بیان کرده&zwnj;اند. آراء اندیشمندان در دو بخش ۳ و ۴ بسیار متنوع است و تقریباً همه&zwnj;ی طیفی را که در مقدمه (بخش ۱) بیان شده است در بر می&zwnj;گیرد. کتاب با بخش ۵ خاتمه می&zwnj;یابد، که حاوی دو مقاله&zwnj;ی انتقادی از دو پژوهشگر دیگر است. اگر بپذیریم که یکی از راه&zwnj;های شناخت تاریخ هنر، مبادی و مبانی و پرسش&zwnj;های اصلی و حدود و ثغور آن، شناخت اضداد آن و آراء مخالف تاریخ هنر است، این کتاب منبع مناسبی برای شناسایی آراء اندیشمندان مخالف تاریخ هنر، و نیز دفاع اندیشمندان موافق آن است. ارتباط تاریخ هنر با عمل و آفرینش هنری از یک سو و میزان مدخلیت فلسفه و نظریه در تاریخ هنر از سوی دیگر از مهم&zwnj;ترین حوزه&zwnj;های مجادله در تاریخ هنر است. در این کتاب، می&zwnj;توان با آراء بسیار متنوع اندیشمندان مغرب&zwnj;زمین آشنا شد. </span><span style="font-style: normal;"> فهرست کتاب</span></em></p>
<p dir="ltr" style="text-align: left;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">Series Preface, James Elkins Section 1. Introduction The Border of the Aesthetic, Robert Gero Section 2. Starting Points Exorcising the Dreariness of Aesthtetics, Joseph Margolis Why Don&rsquo;t Any Historians Attend Aesthetics Conferences?, James Elkins Section 3. The Art Seminar Participants: Diarmuid Costello, Arthur Danto, Nicholas Davey, Anna Dezeuze, Martin Donougho, Thierry dc Duve, James Elkins, Francis Halsall, John Hyman, David Raskin, Dominic Willsdon, Richard Woodfield Section 4. Assessments Diarmuid Costello, Anna Dezeuze, Dominic Willsdon, David Raskin, John Hyman, Francis Halsall, Richard Woodfield, Ladislav Kesncr, Joseph Margolis, Crispin Sartwell, Paul Crowther, Mary Rawlinson, Jan Bakos, Alexander Nehamas, Ciaran Benson, Wendy Steiner, Mathew Rzmpley, Keith Moxey, Christine Wertheim, Eva Schurmann, Harry Cooper, Adrian Rifkin, David J. Getsy, Michael Kelly, Margaret Iversen, Michael J. Golec, Michael Newman, Gregg M. Horowitz, Stephen Melville Section 5. Afterwords Modernism as Aesthetics and Art History, J. M. Bernstein Island Mysteries, Marc Redfield Notes on Contributors Index</span></em></p>
<p style="text-align: right;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">ترجمه&zwnj;ی فهرست کتاب پیش&zwnj;گفتارِ مجموعه، جیمز الکینز بخش ۱. مقدمه مرزهای زیبایی&zwnj;شناسی روبرت جرو بخش ۲. مبادی دورکردن کسالت از کار زیبایی&zwnj;شناسی جوزف مارگولیس چرا مورخان هنر به کنفرانس&zwnj;های زیبایی&zwnj;شناسی تمایلی نشان نمی&zwnj;دهند؟ جیمز الکینز بخش ۳. میزگرد هنر شرکت&zwnj;کنندگان: دایارموید کاستلو، آرتور دانتو، نیکلاس دیوی، آنا دزِزو، مارتین دونوگو، تیری د داو، جیمز الکینز، فرانسیس هلسل، جان هیمان، دیوید راسکین، دومینیک ویلسدون، ریچارد وودفیلد بخش ۴. نظرها دایارموید کاستلو، آنا دزِزو، دومینیک ویلسدون، دیوید راسکین، جان هیمان، فرانسیس هالسل، ریچارد وودفیلد، لادیسلاو کسنر، جوزف مارگولیس، کریسپین استارت&zwnj;ول، ماری راولینسون، جان باکوس، الکساندر نهاماس، سیرِن بنسون، وندی اشتاینر، متیو رمپلی، کیت ماکزی، کریستسن ورتیم، اوا شورمن، هری کوپر، آدریان ریفکین، دیوید جی. گتسی، مایکل کلی، مارگریت آیورسون، مایکل جی. گولک، مایکل نیومن، گِرگ ام هورویتز، استفان ملویل بخش ۵. پی&zwnj;گفتار زیبایی&zwnj;شناسی و تاریخ هنر در مدرنیسم، جی. ام. برنشتاین رمز و رازهای جزیره، مارک ردفیلد درباره&zwnj;ی نویسندگان نمایه </span><span style="font-style: normal;">مشخصات منبع مهرداد قیومی بیدهندی و دیگران، </span><em style="box-sizing: inherit;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-style: normal;">، تهران: دانشگاه شهید بهشتی، ۱۳۹۴، فصل۳. </span><span style="font-style: normal;">برای مشاهده&zwnj;ی نسخه&zwnj;ای از کتاب</span><em style="box-sizing: inherit;"> تاریخ هنر در برابر زیبایی&zwnj;شناسی</em><span style="font-style: normal;"> به پیوند زیر مراجعه کنید :</span></em></p>
<p dir="ltr" style="text-align: left;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;"><a href="https://archive.org/details/arthistoryversus0000unse" target="_blank" rel="noopener">https://archive.org/details/arthistoryversus0000unse</a></span></em></p>
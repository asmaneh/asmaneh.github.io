--- 
title: "معماری زندگی خصوصی، خانه‌ها و ذهنیت‌ها (۴)" 
authors: msoltani 
types: blog 
tags: خانه,معماری خانه,تاریخ معماری,مهدی سلطانی,آسمانه,مطالعات معماری ایران,ذهنیت,ذهنیت و معماری,تاریخ ذهنیت 
featured: false
slug: gxrnA 
excerpt: "اولین تغییرات جدی در ساختار خانه‌ها با تعریف راهروهایی میان فضاهای مختلف و اتاقها و ملحقات اختصاصی آنها رخ داد. این تغییرات در پاسخ به این ذهنیت بود که فضا باید هم نیاز به فعالیت‌های مستقل را پاسخگو باشد و هم فرد بتواند بین تنها بودن یا همراه گروه بودن قدرت انتخاب داشته باشد. " 
--- 
<div>
<div>
<p style="text-align: justify;">تنها زمانی که ممکن است!<br />اولین تغییرات جدی در ساختار خانه&zwnj;ها با تعریف راهروهایی میان فضاهای مختلف و اتاقها و ملحقات اختصاصی آنها رخ داد. این تغییرات در پاسخ به این ذهنیت بود که فضا باید هم نیاز به فعالیت&zwnj;های مستقل را پاسخگو باشد و هم فرد بتواند بین تنها بودن یا همراه گروه بودن قدرت انتخاب داشته باشد. ساختارهای فضایی جدیدی طراحی شدند تا روابط مالک با افراد مختلف و مهمانانش را کنترل و سازماندهی کنند. همچنین سازماندهی معمول در خانه&zwnj;های قرن پانزدهم و شانزدهم به تدریج با سازماندهی جدیدی که از دسترسی همسایگان به خانه اجتناب می&zwnj;کرد، جایگزین شد.<br />اختصاص حریم به خانه، در مجاورت همسایه&zwnj;ها و یا حریم خصوصی افراد خانه نسبت به هم، یا نسبت به خدمتکاران در روزگار ما روندی معمول است و در سطوح مختلف رخ می&zwnj;دهد. اما آداب و رسوم و فعالیت&zwnj;های روزانه ما که نیاز به خلوت و فضای خصوصی و تنهایی بیشتر دارند، همیشه به این شکل نبوده&zwnj;اند. در واقع این موضوعات وابسته به مفاهیمی ذهنی چون شرم جنسی و احساس نیاز به خلوت و حریم خصوصی بوده است که مورد توجه مورخان ذهنیت چون آریس و جین لوییس فلاندرین بود و آنها روند تغییر و تکامل این مفاهیم ذهنی را بررسی کرده&zwnj;اند. آریس مساله&zwnj;ی بازنمودهای این مفاهیم در زندگی روزمره را مطرح کرد و فلاندرین از این سخن گفت که نیاز به خلوتی که هیچ کس شاهد آن نباشد و یا احساس شرمی که به صورت روانی امروزه وجود دارد و به صورت یک نرم اجتماعی است قبل از قرن 18 به طور کلی وجود نداشته است.<br />برای مثال، ممنوعیت لختی در بسترهای مختلف اجتماعی و اصول اخلاقی مانند آن و تاثیری که بر زندگی روزمره و رویدادهای اجتماعی داشتند، بر معماری هم اثرگذار بود. یکی از وظایف کشیشان این بود که سقوط حاصل از وسوسه&zwnj;هایی که از بی قیدی جنسی منتج میشد را محکم و مطرود کنند. از نمایش کودکان لخت در فضاهای خانگی اجتناب شد؛ برای پاسخگویی به این ذهنیت، باید درهایی از خانه بسته می&zwnj;شد و فضاهایی متمایز شکل می&zwnj;گرفتند. به تدریج فراهم کردن فضاهای خصوصی خانگی ضروری می&zwnj;شد. فلاندرین این فرضیه را مطرح کرد که تغییر در ذهنیت نسبت به زندگی خانوادگی و ظهور اخلاقیات برای انجام اعمال خصوصی و یک فضا که روابط خصوصی در آن آزادانه رخ دهد، به مکانی با ویژگی&zwnj;های جدید انجامید. به تدریج کنترل اجتماعی جای اخلاقیات مذهبی را گرفت. البته این مسائل در میان همه&zwnj;ی طبقات اجتماعی به یک شکل نبود و تفاوت بین طبقات اجتماعی بسیار بارز و مشخص بود و خانه&zwnj;ها یکی از مهمترین نشانه&zwnj;های این تفاوت در طبقات اجتماعی به شمار می&zwnj;رفتند.<br />عدم نمایش صحنه&zwnj;های خصوصی یک خانه در خارج از حریم&zwnj;های تعریف شده، ابتدا در میان طبقات اشرافی رایج شد. در واقع نیاز به تنها بودن، در عین عضویت در یک خاندان بزرگ و امکان داشتن حریمی جدا از رویدادهای زندگی روزانه، در آغاز نوعی مزیت محسوب می&zwnj;شد و برای همگان ممکن نبود. به نظر می&zwnj;رسد همزمان با آنکه تنها بودن یکی از مزایای زندگی اشرافی به شمار می&zwnj;رفت، اشراف به طور متناقض&zwnj;نمایی با تعداد زیادی از پیش&zwnj;خدمتها محاصره شده بودند. راهروهای دوگانه، لابی&zwnj;ها و بخشهای جانبی اتاق&zwnj;ها در یک سازمان فضایی ویژه، امکان برآورده شدن هردوی این خواست&zwnj;ها را ممکن می&zwnj;کرد.<br />در همان زمان در مسکن&zwnj;های مردم از طبقات متوسط، ازدحام و تراکم همچنان بالا بود. اتاق&zwnj;های با چندکاربرد مختلف رایج بود و گاه اتاقهای دیگری به آنها متصل می&zwnj;شدند. خانه&zwnj;های افراد فقیر جامعه هم تا قرن هجدهم و شرایط مطلوب&zwnj;تر اقتصادی جامعه، تقریبا نسبت به قبل تغییری نکرده بود. فرنان برودل به مبلمان چنین خانه&zwnj;هایی اشاره کرده است؛ تا قرن هجدهم زمانی که تجمل&zwnj;گرایی تا حدودی توسعه یافت و در بعضی از نقاط مبلمان&zwnj;های ویژه، نقاشی یا تزیین شده به کار رفتند مبلمان تقریبا هیچ چیز نبود یا بسیار حداقلی بود. تعداد زیادی از مورخان به فقر اسباب و اثاثیه در داخل خانه&zwnj;ها اشاره کرده&zwnj;اند. در بعضی از گراورها بسیاری از اشیا بر روی زمین خالی قرار گرفته&zwnj;اند. ساختار مسکن&zwnj;ها به انتخاب درجه&zwnj;ی ارتباط با دیگران در خانه مربوط می&zwnj;شد و اشراف مایل بودند که هم دسترسی&zwnj;شان به یک سبک زندگی مخصوص را به رخ دیگران بکشند و همزمان کمتر در چشم عموم ظاهر شده و ملاقات&zwnj;های کمتری برای حفاظت از حریم خود داشته باشند.</p>
<p style="text-align: justify;">&nbsp;</p>
</div>
</div>
--- 
title: "شهر دیدار: بازخوانی کاشان از منظر آیین زیارت| زهرا چیت‌سازیان" 
authors: asmaneh 
types: research 
featured: false
slug: A6jw 
--- 
<p>&nbsp;آیین زیارت از مهم&zwnj;ترین و رایج&zwnj;ترین رویدادهای جاری در شهرهای ایران بوده است. زیارت اعتقادی درونی است که به صورت آیین ظاهر می&zwnj;شود و با آدابی ظاهری و باطنی همراه است. زیارت سفری روحانی و جسمانی است که با نیت زائر آغاز می&zwnj;شود و با رسیدن به زیارتگاه و حتی در مسیر بازگشت نیز ادامه می&zwnj;یابد. زائر در تمام این مراحل در حال زیارت است. شهر یا بنایی که زائر در آن حضور دارد به منزلۀ زیارتگاهی با همۀ شئون و مراتب یک زیارتگاه است. در گذشتۀ شهرسازی و معماری ما، شهر و بنا با اعتقادات و آیین&zwnj;ها و فرهنگ مردمانشان آمیخته بوده است.</p>
<p>در این تحقیق، زهرا چیت&zwnj;سازیان، به دنبال نسبت میان شهر و آیین زیارت است. بدین منظور، می&zwnj;کوشد کاشان را در مراتب گوناگون از منظر زیارت قرائت کند. این تحقیق پنج فصل دارد. در فصل اول،&laquo;زیارتِ زیارت&raquo;، به تبیین مفهوم زیارت، ارکان، آداب و اوقات آن می&zwnj;پردازد. در فصل دوم، &laquo;زیارتِ شهر&raquo;، نسبت زیارت و شهر و انتظام حاصل از زیارت در شهر را شرح می&zwnj;دهد. در فصل سوم، &laquo;زیارتِ کاشان&raquo;، کاشان و کاشانیان را در نسبت با زیارت می&zwnj;شناسد. در فصل چهارم،&laquo;زیارتِ فضا و زمان در کاشان&raquo;، و فصل پنجم، &laquo;زیارتِ معنا و رابطه&zwnj;ها در کاشان&raquo;، با ایده گرفتن از آراء رپوپورت شهر را از یک کلِ واحد به چهار اعتبار فضا،زمان، معنا و رابطه تقطیع می&zwnj;کند و سپس از نسبت هریک از این جنبه&zwnj;ها با زیارت و انتظامی که زیارت به آن می&zwnj;دهد، بحث می&zwnj;کند.</p>
<p><strong>زهرا چیت&zwnj;سازیان. &laquo; شهر دیدار: بازخوانی کاشان از منظر آیین زیارت&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. استاد مشاور اول: دکتر زهرا اهری. استاد مشاور دوم: سید محمد بهشتی. تهران: دانشگاه شهید بهشتی، بهمن۱۳۹۰.</strong></p>
--- 
title: "مدیریت شهری و فعالیت‌پذیری شهر" 
authors: فردین یزدانی* 
types: bulletins 
categories: plasco 
tags: پلاسکو,ساختمان پلاسکو,حادثه پلاسکو,مدیریت شهری,فعالیت پذیری شهر,فعالیت پذیری,نقد اقتصادی معماری,نقد معماری,سرمایه داری ,اقتصاد,سرمایه داری مستغلاتی 
sortOrder: 9 
featured: false
slug: NQwu 
excerpt: در حقیقت نظام اداره اقتصاد کشور و به طریق اولی نظام ادارۀ شهر از دهۀ ۱۳۷۰ به بعد نتوانسته است به ایفای نقشی مطلوب در مدیریت اقتصاد کشور و اقتصادی کلان‌شهرهایی مانند تهران بپردازد. این نظام با سوگیری به سمت اهداف بسیار کوتاه مدت و آنی به جز رفع گذران مسائل و به صورت روزمره، عملاً نتوانسته است تاثیری بر رشد و توسعه اقتصادی شهر تهران برجا گذارد 
--- 
<p style="text-align: justify;">یک سال از آتش&zwnj;سوزی و تخریب ساختمان پلاسکو می&zwnj;گذرد. ساختمان پلاسکو جدا از ارزش&zwnj;های معماری و شهری آن به عنوان یک مرکز مهم فعالیتی در مرکز شهر تهران مطرح بوده است. وجود بیش از پانصد واحد تولیدی و تجاری با بیش از چهارهزار شاغل در صنعت پوشاک خود به تنهایی نشانگر اهمیت اقتصادی این مجوعه در اقتصاد شهر تهران بود. در این میان درهم&zwnj;تنیدگی ساختاری نظام مدیریت شهری تهران با سرمایه&zwnj;داری مستغلاتی فعال در شهر باعث شده که شهرداری و سایر نهادهای فعال در تهران کمتر توجهی به معیارهای شهر پایدار و جهانی مانند زیست&zwnj;پذیری و فعالیت پذیری کنند. در سوی دیگر نظام مدیریت کشور، دولت و وزارت کار نیز که مسئولیت کنترل فضاهای فعالیت را از نظر ایمنی کار برعهده دارد، سال&zwnj;هاست که به علت نامناسب بودن شرایط اقتصادی کشور تمامی توجه خود را نه فقط در این زمینه، بلکه در کلیه عرصه&zwnj;ها صرف ایجاد شغل به هر قیمتی و تحت هر شرایطی کرده است؛ غافل از اینکه ایجاد و یا نگهداری فرصت شغلی در شرایطی شبیه به اوایل انقلاب صنعتی هر گز نمی&zwnj;تواند منجر به بهبود وضعیت اقتصادی شهروندان گردد. گذشته از آن، در شرایط جهانی شدن شدن اقتصاد و ایجاد شهرهای جهانی ایجاد فضاهای فعالیتی به شیوۀ قرن نوزدهمی هر گز نمی&zwnj;تواند منتهی به رشد و توسعه پایدار اقتصاد شهری شود.</p>
<p style="text-align: justify;">به این ترتیب حادثۀ پلاسکو و تخریب آن را می&zwnj;توان ناشی از تبدیل عقلانیت مدرن نظام سرمایه داری در راستای ایجاد جریان انباشت پایدار و تبدیل آن به نظام ادارۀ کاسبکارانه مبتنی بر منافع فردی و خصوصی و بعضاً سازمانی در ایران تلقی کرد. در حقیقت نظام اداره اقتصاد کشور و به طریق اولی نظام ادارۀ شهر از دهۀ ۱۳۷۰ به بعد نتوانسته است به ایفای نقشی مطلوب در مدیریت اقتصاد کشور و اقتصادی کلان&zwnj;شهرهایی مانند تهران بپردازد. این نظام با سوگیری به سمت اهداف بسیار کوتاه مدت و آنی به جز رفع گذران مسائل و به صورت روزمره، عملاً نتوانسته است تاثیری بر رشد و توسعه اقتصادی شهر تهران برجا گذارد. شاید به همین علت بوده است که حتی در برنامۀ کلانی مانند طرح جامع نیز به جای تاکید بر زیست&zwnj;پذیری و فعالیت&zwnj;پذیری اقتصادی شهر، بر توسعۀ فعالیت&zwnj;های ساختمانی و مستغلاتی تاکید شده است؛ تا جایی که حتی سقف جمعیت&zwnj;پذیری شهر تهران نیز در پیوند با منافع بخش مستغلات با افزایش ۵/&nbsp;۲ میلیون نفری به بیش از ده&zwnj;میلیون افزایش یافته است. در این میان مواردی همچون بهبود فضای کسب و کار، ارتقای زیرساخت&zwnj;ها و فضاهای فیزیکی برای فعالیت به صورت کلی به فراموشی سپرده شده است.</p>
<p style="text-align: justify;">پیامد این وضعیت چیزی جز نابودی بیش از پانصد واحد فعالیت و از بین رفتن بیش از چهارهزار فرصت شغلی و کاهش محسوس در ارزش تولیدات اقتصادی صنعت پوشاک شهر تهران نبوده است. واقعۀ پلاسکو را می&zwnj;توان نمادی از مدیریت نامناسب اقتصاد شهری و فرجام پیش&zwnj;رانی بخش ساختمان و مستغلات در فرآیند رشد اقتصادی ابر شهری مانند تهران دانست.</p>
<p style="text-align: justify;">&nbsp;</p>
<p style="text-align: justify; padding-right: 80px;">*پژوهشگر اقتصاد شهری</p>
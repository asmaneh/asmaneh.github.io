--- 
title: "چند یادداشت از تاریخ هنر گامبریچ دربارۀ «نوآوری» - ۴" 
authors: shabnam_jafari 
types: blog 
tags: تاریخ هنر,تاریخ هنر گابریچ,تاریخ معماری,نوآوری,خلاقیت,آسمانه,شبنم حاجی‌جعفری,مطالعات معماری ایران 
featured: false
featureImg: "/assets/img/posts/8TjHq.jpg" 
slug: 8TjHq 
gallery: 
- image_path: "/assets/img/posts/8TjHq.jpg" 
  title: "چند یادداشت از تاریخ هنر گامبریچ دربارۀ «نوآوری» - ۴" 
- image_path: "/assets/img/posts/8TjHq-1.jpg" 
  title: "تصویر ۳۵۷، ص۵۳۸. پل گوگن، رویای بیداری" 
 
excerpt: "انقلاب صنعتی و زوال افزارمندی و کارهای دستی ظهور یک طبقۀ متوسط اغلب فاقد سنت و تولید کالاهای ارزان و بنجلی که به عنوان اشیاء هنری قالب می‌شدند موجبات افت سلیقۀ عمومی را فراهم آوردند. " 
--- 
<div>
<div>
<p style="text-align: justify;">[۹] انقلاب صنعتی و زوال افزارمندی و کارهای دستی ظهور یک طبقۀ متوسط اغلب فاقد سنت و تولید کالاهای ارزان و بنجلی که به عنوان اشیاء هنری قالب می&zwnj;شدند موجبات افت سلیقۀ عمومی را فراهم آوردند. [...] [از این رو برخی] هنرمندان رفته رفته خود را تافتۀ جدا بافته&zwnj;ای احساس می&zwnj;کردند، موها و ریش&zwnj;هایشان را بلند می&zwnj;کردند، لباس&zwnj;هایی از مخمل ساده یا&nbsp; کبریتی می&zwnj;پوشیدند، کلاه&zwnj;های لبه&zwnj;پهن می&zwnj;گذاشتند و کراوات&zwnj;هایشان را شل می&zwnj;بستند و عموماً رسم&zwnj;ها و قراردادهای افراد باشخصیت را تحقیر می&zwnj;کردند. باید اذعان کرد که کار هنر هر چند در معرض سخت&zwnj;ترین مخاطران قرار گرفته بود، اوضاع حدید محاسن جبران&zwnj;کنندۀ خود را نیز داشت. مخاطرات بدیهی بود. هنرمندی که روح خود را می&zwnj;فروخت و به ذوق کسانی تسلیم می&zwnj;شد که فاقد ذوق بودند از دست می&zwnj;رفت. همین وضعیت را هنرمندی داشت که دربارۀ موقعیت هنری خویش لاف&zwnj;زنی می&zwnj;کرد و فقط به دلیل آنکه مشترانی برای کارهای خود نمی&zwnj;یافت خویشتن را نابغه می&zwnj;انگاشت. ولی این اوضاع و احوال فقط برای شخصیت&zwnj;های ضعیف مأیوس&zwnj;کننده بود. زیرا دامنۀ وسیع انتخاب و استقلال از هوا و هوس مشتریان که به چنان بهای سنگینی به دست آمده بود امتیازات خود را نیز داشت. شاید برای نخستین بار پیش آمده بود که هنر به وسیله&zwnj;ای کامل و کارا برای &rsquo;ابراز فردیت&lsquo; مبدل شود؛ مشروط بر آنکه هنرمند فردیتی می&zwnj;داشت. [...] بدیهی است که یک هنرمند مصری فرصت چندادی برای ابراز شخصیت نداشته است. ضابطه&zwnj;ها و قراردادهای سبک او چنان سخت و تکلف&zwnj;آمیز بوده&zwnj;اند که فضای چندانی برای &rsquo;ابتکار&lsquo; و انتخاب وی باقی نمی&zwnj;گذاشته&zwnj;اند. [...] اگر بگوییم یک زن با شیوۀ لباس پوشیدن خود&rsquo;فردیت خویش را ابراز می&zwnj;کند&lsquo; مرادمان این است که زن با انتخابی که به عمل می&zwnj;آورد خواست&zwnj;ها و پسندهای خود را نشان می&zwnj;دهد.[...] اگر این خانم وادار شود یک لباس متحدالشکل بر تن کند باز هم محلی برای ابراز باقی می&zwnj;ماند ولی مسلماً حوزۀ عمل بسیاز محدودتر می&zwnj;شود. سبک یک چنین لباس متحد الشکل است. این یک واقعیت است که دامنۀ انتخاب هنرمند با گذر زمان گسترش یافته است. بر کسی پوشیده نیست که فرانجلیکو شحصیتی متفاوت از ورمیر داشته است ولی هیچ&zwnj;کدامشان برای ابراز شخصیت خود آگاهانه و به عمد انتخابی به عمل نیاورده&zwnj;اند. آنها بدون آن که هدفشان ابراز شخصیت خود باشد دست به انتخاب زده&zwnj;اند، چنانکه ما خودمان در هر کاری که انجام می&zwnj;دهیم ــ&nbsp;خواه روشن&zwnj;کردن یک پیپ باشد و خاوه دنبال اتوبوس دویدن&nbsp;ــ {ناآگاهانه و بلاقصد} خویشتن را ابراز می&zwnj;کنیم. &rsquo;عقیده&zwnj;ای که هدف راستین هنر را ابراز شخصیت می&zwnj;دانست، هنگامی پا گرفت که هنر همۀ دیگر هدف&zwnj;های خود را از دست داده بود.&lsquo; [اعم از هدف&zwnj;های دینی و غیردینی&zwnj;ای که پیش&zwnj;تر مختصراً به آنها پرداختیم.] [...] از این دیدگاه تاریخ نقاشی در قرن نوزدهم تا حد بسیار زیادی با تاریخ هنر به گونه&zwnj;ای که تا کنون با آن مواجه بوده&zwnj;ایم تفاوت دارد.&raquo; (ص۴۹۲- ۴۹۳)</p>
<p style="text-align: justify;">[۱۰] [رسیدیم به نیمۀ نخست سدۀ بیستم. در اینجا از هنر آبستره و هنرمندانی همچون موندریان و نیکلسون و کالدر و هنری مور سخن گفت.] هنرمند مدرن می&zwnj;خواهد چیزها را خلق کند. تأکید را بر روی &rsquo;خلق کردن چیزها&lsquo; نهاد. هنرمند مي&zwnj;خواهد حس کند که چیزی را ساخته که قبلاً وجود نداشته است. نه نسخه&zwnj;برداری از شیئی واقعی، هرچقدر هم ماهرانه و نه صرفاً یک چیز تزئینی هر چقدر هم عالی ومشعشع، بلکه چیزی مطرح&zwnj;تر و ماندنی&zwnj;تر از هر دوی آنها، چیزی که احساس کند واقعی&zwnj;تر از خرت و پرت عادی زندگی یکنواخت و تکراری آدمی است. [...] گوگن (تصویر ۳۵۷، ص ۵۳۸) در یکی از نامه&zwnj;های خود از تاهیتی نوشته است که احساس می&zwnj;کند که باید به عقب برگردد؛ عقب&zwnj;تر از اسب&zwnj;های پرستشگاه پارتنون، به اسب چوبی دوران کودکی&zwnj;اش. چه بسا این دل&zwnj;مشغولی&zwnj; هنرمندان مدرن به چیزهای ساده و کودکانه مضحک به نظر برسد ولی با اندک دقتی مب&zwnj;توانیم به دلیل آن پی ببریم. دلیلش آن است که هنرمندان احساس می&zwnj;کنند که این صراحت و سادگی چیزی نیست که آموختنی باشد. [...] بسیاری از هنرمندان احساس می&zwnj;کنند که موزه&zwnj;ها و نمایشگاه&zwnj;ها، از آثاری از این گونه شگردها و مهارت&zwnj;های حیرت&zwnj;انگیز چنان انباشته&zwnj;اند که دیگر جایی برای هنرمندان تازه از راه رسیده باقی نمانده است و دنبال کردن سرمشق قدما چیزی عاید کسی نمی&zwnj;سازد. آنها احساس می&zwnj;کنند که چاره&zwnj;ای جز آن ندارند که خود را از قیود پیشین آزاد سازند و به سادگی دوران کودکی بازگردند. در غیر این صورت خطر آن وجود دارد که اشتیاق و استعداد خود را از دست بدهند و به تولیدکنندگان غلط&zwnj;انداز تابلوهای نقاشی و مجسمه تبدیل شوند.&raquo; (ص۸۷۴- ۵۷۵)</p>
<p style="text-align: justify;">&nbsp;</p>
</div>
</div>
<div>۱. آنچه در میان {} آمده از افزوده&zwnj;های مترجم به متن کتاب و آنچه در میان [] آمده از افزوده&zwnj;های نگارندۀ یادداشت&zwnj;هاست.</div>
<div>۲. مأخذ: گامبریچ، ارنست. تاریخ هنر. ترجمۀ علی رامین. تهران: نشر نی، ۱۳۸۳ (چاپ سوم).</div>
--- 
title: "توسعه و لوازم آن" 
authors: khosravi 
types: blog 
tags: جاده تهران قم,قاجاریه,قاجار,حوض سلطان,امین‌السلطان,توسعه,منزلگاه,کاروانسرا,تهران,قم,زیارت,قنات,قنات‌کشی,قهوه‌خانه,حمام,دکان,آسیا,میدان,علی‌آباد,علی آباد,سفرنامه ذهابیه,علی آباد نامه,باغ,باغ‌سازی 
featured: false
featureImg: "/assets/img/posts/ANud.jfif" 
slug: ANud 
gallery: 
- image_path: "/assets/img/posts/ANud.jfif" 
  title: "توسعه و لوازم آن" 
- image_path: "/assets/img/posts/ANud-1.jfif" 
  title: "تصویر ۲" 
 
--- 
<div>
<div>
<p style="text-align: justify;">در حدود سال&zwnj;های ۱۳۰۰ق بین تهران و قم جادۀ جدید کالسکه رویی ساخته شد. نوشته&zwnj;های گذرندگان نشان می&zwnj;دهد وقتی ساخت جاده تمام شد، اشکالاتی در آن بوده است. جاده طوری ساخته شده بود که در حدود حوض سلطان راه جدید نسبت به راه قدیم طولانی شده و هم از کوه&zwnj;هایی سنگلاخی عبور کرده بود. برخی گفته&zwnj;اند امین&zwnj;السلطان که مأمور ساخت جاده بوده برای تأمین منافع شخصی آن را از زمین&zwnj;های خود عبور داده است. برخی نیز بالا آمدن آب دریاچه و باتلاقی شدن راه قبلی را علت دانسته&zwnj;اند. همین بالا آمدن آب و تقارنش با تخریب پل&zwnj;بندی قبل از دریاچه هم محل بحث است. منشی امین&zwnj;السلطان در سفرنامۀ ذهابیه که شرح سفر امین&zwnj;السلطان و همراهان او است به قم نیت او را چنین نوشته: &laquo;مقصود بانی&zwnj; از بنا تسهیل کار مسافرین و تـوسعۀ مـنزلگاه زوار و عابرین است&raquo;.[۱] چه نیت آنطور که منشی امین&zwnj;السطان گفته رفاه حال زوار و عابرین باشد و چه منافع شخصی امین&zwnj;السلطان، مناطقی به واسطۀ جادۀ جدید معمور شد. همانطور که منشی نیز تذکر داده است هدف توسعه بوده است. راهبرد اصلی توسعۀ منطقه را نیز ساخت منزلگاه و سکونتگاه می&zwnj;دانسته&zwnj;اند. منزلگاه&zwnj;ها کیفیت&zwnj;های گوناگون دارند. از کاروانسرایی کوچک تا قصبه&zwnj;ای. وجه مشترک توسعۀ منزلگاه&zwnj;ها مهیا کردن آب و بعد ساخت کاروانسراست. مثال آن در توسعۀ امین&zwnj;السلطان منزلگاه منظریه است. اگر خواسته باشند منزلگاه قصبه&zwnj;ای شود مثال آن علی&zwnj;آباد است. در علی&zwnj;آباد پس از ساخته شدن راه اولین اقدام مهیا کردن آب است. پس از آن ساخت کاروانسرا و ابنیۀ دیگر. چون هدفِ توسعه پدید آمدن قصبه&zwnj;ای است آب و بناهایی که مهیا کرده&zwnj;اند به تناسب همان است. &laquo;و همچنین دو رشتۀ دیگر از&zwnj; آن&zwnj; چهار&zwnj; رشـته را هم که خراب است تعمیر نمایند. به&zwnj;طور یقین پس از تعمیر این دو رشـته&zwnj; قنات&zwnj; آنجا&zwnj; شش هفت سنگ آب پیدا خواهد کرد و آبادی معتبر معتنابهی می&zwnj;شود&raquo;.[۲] بناهای منزلگاه نیز از کاروانسرا و عمارت با استخر بزرگ آب و قهوه&zwnj;خانه و حمام و دکاکین و آسیا که همه پیرامون میدانی شکل گرفته با بناها و طاق&zwnj;نما&zwnj;ها و حجره&zwnj;ها با دروازۀ ورود و خروج متناسب با همان نیت توسعه بوده است. همچنین معادن سنگ و گچ در نزدیکی علی&zwnj;آباد و نیز آثار سکونت&zwnj;های پیشین و ساخت یخچال و هدایت مسیل از نظر بانیان توسعه دور نبوده است. (تصویر ۱ و ۲)</p>
<p style="text-align: justify;">با مهیا کردن همۀ این لوازم توسعه انتظار می&zwnj;رود مردم به سوی آباد کردن این قصبه بیایند. منشی در سفرنامۀ مذکور آورده است که شرط اصلی این توسعه سکنی گزیدن مردم و به معنایی شکل گرفتن جامعه است. &laquo;ان شـاء اللّه تعالی به اقبال با اجلال بندگان اعلیحضرت شاهنشاه عالم&zwnj;پناه روح العالمین فداه عماً قریب&zwnj; از&zwnj; قصبه&zwnj;های معمورۀ معتبره خواهد شـد زیرا که اکنون&zwnj; هنوز بنای&zwnj; زراعتی&zwnj; و سکنای&zwnj; رعیتی در&zwnj; او نشده&raquo;.[۳] این بدان معنی است که مردمی محل سکونت فعلی خود را رها کنند و در اینجا سکنی گزینند. مسئلۀ توسعۀ علی&zwnj;آباد همین نکته است. به نظر می&zwnj;رسد پس از همۀ کارهای مذکور هنوز چیزی لازم است تا انسان&zwnj;ها را بدین امر راضی کند و اجتماع قصبه شکل گیرد.</p>
<p style="text-align: justify;"><strong>تدبیر</strong></p>
<p style="text-align: justify;">شرح منشی کارفرمای توسعه در سفرنامۀ ذهابیه یا علی&zwnj;آبادنامه نشان می&zwnj;دهد آنها اهداف و در پی آن برنامه&zwnj;ای داشته&zwnj;اند. در این برنامه پس از همۀ ساخت و سازها &laquo;باغ&raquo; می&zwnj;سازند. به نظر می&zwnj;رسد باغ راه&zwnj;حل مسئلۀ اخیر است. باغ است که اطمینان و امنیت خاطر ایرانیان را برای سکونت تأمین می&zwnj;کند. باغ است که پس از راضی شدن عقل به مهیا بودن لوازم سکونت بهانه است برای غلبه بر اینرسی آنها تا مسکن خود را رها کنند و در اینجا مسکن گزینند. منشی امین&zwnj;السلطان آن باغ را چنین وصف می&zwnj;کند:</p>
<p style="text-align: justify; padding-right: 80px;">حواشی جداول خیابان&zwnj;هاش به اشجار کبوده و سفیدار و زبان&zwnj;گنجشک و چنار مشحون و متون قطعات کنارش به نهال&zwnj;های انجیر و آلو&zwnj; و انار&zwnj; مقرون. با اینکه آن اشجار جدید الغرسند همه گرفته و منظم و اغصان و اوراقشان سبز و خرم. قطعات وسط به انواع ریاحین وارده گل&zwnj;کاری و در جوهای این قطعات دائما آب&zwnj;ها جاری، از&zwnj; گل&zwnj; کوکب و شمعدانی مشتعل و منور و از گل مخملی و بوقلمون مطرز و مصور. آنجا گل&zwnj; نرگس&zwnj; دیده&zwnj; شد و گل مریم بوییده گردید. بعضی قطعات دیگرش سبزی&zwnj;کاری از بقول و تماماً مثمر و مأکول&zwnj; چنانکه&zwnj; از بادنجانش&zwnj; مسمی خوردیم و از بیفتک سیب&zwnj;زمینیش فرنگی&zwnj;مآبی کردیم. از چغندر پختۀ باغ لب&zwnj; به لبوی ایرانی&zwnj;منشی آلودیم و با سینه&zwnj;های نرم سودای خـام از دماغ بیرون نمودیم. انشاءاللّه از بها&zwnj; و صـفا رشـک گلستان ارم و در روح و هوا مانند انفاس عیسی پور مریم خواهد شد.&nbsp;[۴]</p>
<p style="text-align: justify;">شرح مفصل بودن باغ از گل&zwnj;های وارداتی و درختان و سیفی&zwnj;کاری و سبزی&zwnj;کاری و حتی امکان توسعۀ باغ در علی&zwnj;آبادنامه گویی متن بروشور تبلیغاتی جلب انسان&zwnj;ها برای سکونت در علی&zwnj;آباد است. به نظر می&zwnj;رسد نزد برنامه&zwnj;ریزان توسعۀ علی&zwnj;آباد باغ برای ایرانیان همچون موسیقی است برای انسان. در رسالۀ موسیقی اخوان&zwnj;الصفا دربارۀ موسیقی چنین گفته است: &laquo;صناعت موسیقی که موضع آن جواهر روحانی است و نفس به سبب او حرکت کند بدان جهت که موسیقار باشد&raquo;.[۵]&nbsp;به همین ترتیب نفس ایرانیان به سبب وجود باغ حرکت کند بدان جهت که باغ باشد.</p>
<p style="text-align: justify;">&nbsp;</p>
<p style="text-align: justify;">&nbsp;</p>
</div>
</div>
<div style="padding-right: 40px;">۱. ط.م، &laquo;علی آباد نامه یا سفرنامه ذهابیه قم&raquo;، ص ۲۰۸</div>
<div style="padding-right: 40px;">۲. همان، ص ۲۵۰ و ۲۵۱.</div>
<div style="padding-right: 40px;">۳. همان، ص ۲۴۰.</div>
<div style="padding-right: 40px;">۴. همان، ص ۲۴۰ و ۲۴۱.</div>
<div style="text-align: justify; padding-right: 40px;">۵. بینش، سه رسالۀ فارسی در موسیقی، ص ۴۷.</div>
<div style="text-align: justify; padding-right: 40px;">&nbsp;</div>
<div style="text-align: justify; padding-right: 40px;">&nbsp;</div>
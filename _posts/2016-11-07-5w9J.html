--- 
title: "پدر در خانه" 
authors: khakighasr 
types:  
featured: false
slug: 5w9J 
--- 
<p>به نام خدا</p>
<p>&nbsp;</p>
<p>&laquo;پدر در خانه&raquo;</p>
<p>و</p>
<p>پدر در خانه ی دل&nbsp;</p>
<p>مردان&nbsp; خدا&nbsp;&nbsp; پرده&nbsp; پندار&nbsp; دریدند&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; یعنی&nbsp; همه جا&nbsp; غیر خدا&nbsp; یار&nbsp; ندیدند</p>
<p>هر دست که دادند همان دست گرفتند&nbsp;&nbsp;&nbsp;&nbsp;&nbsp;&nbsp;&nbsp;&nbsp; هر نکته که گفتند همان نکته شنیدند</p>
<p>بودن ِ پدر در خانه نعمتی است. آنها که حضور پدر را درک می&zwnj;کنند، یک عمر خاطره دارند که با خود مرور کنند. اگر قسمت باشد و روزی خود، پدر شوند، چه درسها که از وجود پدر می&zwnj;آموزند و اگر قسمت باشد که روزی مادر شوند، چه مادران شرزه&zwnj;ای خواهند شد که با احترام و افتخار در پناه پدر، بزرگ شده&zwnj;اند.</p>
<p>صدای بم ِ پدر، خالی ِ خانه را فرا می&zwnj;گیرد وجود و حضور پدر، خانه را گرم می&zwnj;کند. درخت ِحمایت، ریشه&zwnj;های خود را در سرشت پدر یافته است. خانه، سالهاست بر محور وجود پدر، مکانهای دوست&zwnj;داشتنی خود را تدارک دیده است. جای پدر معلوم است: در جمع خانواده و شنوای دل فرزندان، تکیه داده به پشتی و نشسته روی زمین در گوشه اتاق و روبروی ایوان و در برابر هر آنچه نگاه و منظر می&zwnj;آفریند، مشق ِدیدن ِدوردست&zwnj;ها تجربه هر لحظه پدر است. در کنار نان&zwnj;های داغ سفره و طمانینه پدر، در فضای شادی&zwnj;ها و غم&zwnj;های کودکانه ما، در فضای صمیمانه نوشیدن یک استکان چای قند پهلو در شبهای زمستان، هنگام عصرهای تابستان در حیاط خانه و تعارف سینی بستنی زعفرانی در دستان بی&zwnj;تکلف پدر ... .</p>
<p>مشکلات و سختی&zwnj;ها به سینه ستبر پدر برخورد می&zwnj;کند و چیزی از آن برای فرزندان نمی&zwnj;ماند.</p>
<p>پدر، کوه ِ سرسختِ پابرجای خانواده است اما .... اما روزگار می&zwnj;گذرد و روزی پدر، راضی و تسلیم به رفتن می&zwnj;شود و سپرِ ستبرِ خانواده، راحیل می&zwnj;شود.</p>
<p>او همیشه آغازگر بوده است. همیشه شجاع بوده است. همیشه قدرت مواجهه داشته است. این بار هم عزم می&zwnj;کند آخرین درس زندگی را به فرزندان بیاموزد و مواجهه کند با مفهومی که درباره آن ابهام است.</p>
<p>سیرت قوی او در صورتی نحیف مقاومت می&zwnj;کند و البته او آرام است. می&zwnj;دانم در سکوتی عمیق، گذشته را در ذهن مرور می&zwnj;کند و درباره آینده، به جز دلواپسی برای خانواده&zwnj;اش بدون خودش، نمی&zwnj;دانم در ذهن و دل او چه می&zwnj;گذرد؟</p>
<p>رسم همیشگی مردان خدا، توکل بر اوست. چه شرایط عجیبی، چه آزمون دشواری، ....</p>
<p>در لحظات آخر، پدر در بالین خود استقرار یافته و منتظر قرار ابدیست. عمری است که پدر، جان ِخانواده را در قلب ِخود قرار داده است و این بار، او قرار را در جای دیگری جستجو می&zwnj;کند.</p>
<p>&nbsp;</p>
<p>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;و السلام علی عبادالله الصالحین</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;دوم محرم ۱۴۳۸</p>
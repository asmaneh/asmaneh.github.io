--- 
title: "بام‌های محافظتی؛ بخش اول" 
authors: nazifkar 
types: blog 
featured: false
featureImg: "/assets/img/posts/YM9U.jfif" 
slug: YM9U 
gallery: 
- image_path: "/assets/img/posts/YM9U.jfif" 
  title: "بام‌های محافظتی؛ بخش اول" 
- image_path: "/assets/img/posts/YM9U-1.jfif" 
  title: "" 
- image_path: "/assets/img/posts/YM9U-2.jfif" 
  title: "دید ناظر از تراس به کتیبه‌های چوبی بام خانة تاریخی کبیر، گرگان" 
- image_path: "/assets/img/posts/YM9U-3.jfif" 
  title: "کتیبه‌های چوبی ضلع جنوبی خانة تاریخی کبیر، گرگان" 
 
--- 
<p style="text-align: justify;">ام خانه از دیرباز در زندگی ما نقش مهمی داشته است. اگر خانه ای بام نداشته باشد، یا نتوان وجود آن را در پیرامون خانه حس کرد و یا اگر بام خانه بلا استفاده باشد، افراد احساس بی سرپناهی می&zwnj;کنند.<br />این کارکرد سرپناه بودن را نمی&zwnj;توان تنها با ساختن یک شیروانی یا یک بام بزرگ بر روی ساختمان بوجود آورد. خود بام در صورتی می&zwnj;تواند به تنهایی سرپناه باشد که فرایند زندگی را در برگفته و آن را شامل شود. شواهدی وجود دارد که نشان می&zwnj;دهد بچه&zwnj;ها و بزرگترها به طور ذاتی بام&zwnj;هایی را دوست دارند که حالت سرپناه دارد. (الکساندر، زبان الگو، الگوی ۱۱۷)</p>
<p style="text-align: justify;">در خانه&zwnj;های تاریخی گرگان، بام جایگاه و نقش ویژه&zwnj;ای در طراحی معماری ساختمان داشته است. در این خانه&zwnj;ها بام علاوه بر این که نقش محافظت خانه و ساکنان آن را در برابر عوامل اقلیمی مزاحمی چون باران و تابش مستقیم آفتاب به عهده دارد، محلی است برای ظهور بیشترین تزئینات استفاده شده در بنا. تزئیناتی که علاوه بر جنبه زیبایی، کارکردهای دیگری نیز داشته است.<br />ساخت شیرسرها و خط&zwnj;نوشتۀ چوبی زیر آنها در معماری سقف&zwnj;های خانه&zwnj;های گرگان بسیار مورد توجه سازندگان و بانیان آن و گاهی نشان&zwnj;دهنده جایگاه اجتماعی و مالی ساکنین خانه بوده است. کتیبه&zwnj;ها بر تخته&zwnj;های کوبیده شده روی شیرسرها که از قسمت پیش&zwnj;آمدگی بام نمایان بوده شکل می&zwnj;گرفتند. این کتیبه&zwnj;های چوبی در دو قالب نقش محافظت&zwnj;کننده&zwnj;ای دارد. محافظت از ساکنین بنا و محافظت از کالبد بنا.</p>
<p style="text-align: justify;">با بررسی کتیبه&zwnj;های سقف خانه&zwnj;های گرگان مشخص می&zwnj;شود که کتیبه&zwnj;ها بیشترین نمای خود را در جلو عمارت اصلی و بخش اندرونی و رو به حیاط اصلی خانه دارند. این مکان قرارگیری کتیبه&zwnj;ها به ساختار شکلی معماری خانه&zwnj;های گرگان مربوط می&zwnj;شود.<br />آب و هوای مرطوب و شرجی این شهر باعث شده عمده فعالیت ساکنان این خانه&zwnj;ها در فضای نیمه باز و خارج از خانه اتفاق بیفتد و نقش فضای باز و سرپوشیده در بسیاری از موارد در به دوش کشیدن بار زندگی از فضای بسته پررنگ&zwnj;تر است. تخته&zwnj;نوشته&zwnj;های شیرسرهای خانه&zwnj;های گرگان مانند سایر کتیبه&zwnj;ها، عناصر بصری هستند که به طورمستقيم حامل معنايند. محتوای اغلب این کتیبه&zwnj;های چوبی نوشته&zwnj;های مذهبی از قبیل آیات قرآن، شعر و حدیث و در برخی موارد نقاشی است. از این رو در مکانی جای می&zwnj;گیرند که مهم&zwnj;ترین فعالیت&zwnj;ها در آنجا شکل می&zwnj;گیرد و بیشترین تأثیر محتوایی در فضای خانه دارد. به گونه&zwnj;ای که به هنگام ورود و خروج از عمارت&zwnj;ها و اتاق&zwnj;های اصلی خانه از زیر این کتیبه&zwnj;ها عبور می&zwnj;کنید و حتی با گشایش پنجره&zwnj;های ارسی عمارت اصلی و یا با قرارگیری بر روی تلار این خانه می&zwnj;توان به راحتی نگاهی به این نوشته&zwnj;ها داشت و متن آنها را خواند. در شیرسرهایی که سه طبقه دارد، کتیبه&zwnj;های پله سوم شیرسر از فضاهای داخل بنا و پله&zwnj;ی اول و دوم از فضای باز قابل رؤیت&zwnj;اند. به همین دلیل جهت نوشتن خطوط کتیبه&zwnj;ها متناسب با دید ناظر در طبقات مختلف شیر سر، متفاوت است.</p>
--- 
title: "نقدی بر کتاب «فضانوردی در فرنگ: ادراک های استغرابی از معماری اروپا در سفرنامه های فارسی سده ۱۹ میلادی»| شاهین رودباری" 
authors: vahdat 
types: blog 
featured: false
slug: AEkcH 
--- 
<div>
<div>
<p>گزارش&zwnj;ها در مورد دیوار مرزی میان آمریکا و مکزیک و مراکز نگهداری مهاجران&nbsp;تصویرگر زیرساخت&zwnj;های جدایی افکن امروزند. همین فضاها به شیوایی تمام بر مسوولیت&nbsp;معماری به مثابه شریک جرم در تعدی بر حقوق بشر و ارتباطات ملت&zwnj;ها گواهی می&zwnj;دهند. در چنین وضعیتی، کتاب&nbsp;&laquo;فضانوردی در فرنگ&raquo;[۱]&nbsp;چون پادزهری است بر نگاه&zwnj;های حذف&zwnj;گرایانه&zwnj;ای که بر گفتمان سیاسی معاصر سایه افکنده.&nbsp;روایت وحید وحدت از مواجهه مسافران ایرانی با فضای معماری و شهری اروپا، ستایشگر روش&zwnj;هایی است که تعامل میان فرهنگ&zwnj;ها و فضاها را میسر می&zwnj;کنند. در حالی که ما سرگرم بحث در مورد&nbsp;جهانی شدن یا ناسیونالیزم هستیم و از اتصال یا انفصال می&zwnj;گوییم، تاریخ تجدد، آن گونه که در&nbsp;فضانوردی در فرنگ&nbsp;مطرح شده، به موقع و راهگشاست.&nbsp;در سرتاسر متن، وحدت روایتی پرظرافت و تامل برانگیز از تاریخ تعاملات میان&zwnj;فرهنگی ارایه می&zwnj;دهد&mdash;روایتی که همزمان به این مساله می&zwnj;پردازد که فرایندهای دیگری&zwnj;سازی چگونه ادراکات انسانی را&nbsp;دچار اعوجاج می&zwnj;کند.</p>
<p>در فضانوردی در فرنگستان، وحدت با در هم آمیختن نگاه&zwnj;های استشراقی و استغرابی، ظرافتی مولد را به تواریخ مدرنیته ایرانی ارزانی می&zwnj;کند. این نگاه&zwnj;ها از دریچه چشم چهار مسافر ایرانی انجام می&zwnj;شود که در قرن نوزده از اروپا دیدن کردند. تحلیل وحدت،&nbsp;روایت&zwnj;هایی از مدرنیته که در فهم معاصریت&nbsp;غرب و شرق&nbsp;ناتوانند را به چالش می&zwnj;کشد.&nbsp;روایت&zwnj;هایی که اولی را پیش رونده در زمان می&zwnj;داند و دومی را در مرخصی از تاریخ می&zwnj;پندارد. مهم&zwnj;تر این که&nbsp;فضانوردی در فرنگ&nbsp;نگاه&zwnj;های متقابل هر دو فضا را مورد قیاس تطبیقی قرار می&zwnj;دهد. وحدت&nbsp;به واسطه چهار مسافری که مطالعه کرده&nbsp;تمرکزش را بر &laquo;انتقال ایده&zwnj;ها&raquo; از فرنگ (آن گونه که ایرانیان غرب را تصویری می&zwnj;کرده&zwnj;اند)&nbsp;قرار داده است. وی به این مساله می&zwnj;پردازد که چگونه تصورات پیشینی از فرنگ دریافت مسافرین از آن جا را تحت تاثیر قرار داده و تجربه مشاهداتی که با خود به ایران بازگردانده&zwnj;اند چگونه دگرگون شده است.</p>
<p>وحدت از مفهوم تجدد برای قوام بخشیدن به تحلیلش از نگاه خیره ایرانیان به تجربه مدرنیته در اروپا بهره می&zwnj;گیرد. بدین ترتیب بر فرایند بازخوردی مستتر در برساختن مفهوم دیگری غربی در نزد مسافرینش تاکید می&zwnj;کند. تجربه ایرانی از مدرنیته، به باور وحدت &laquo;جذب منفعلانه ارزش&zwnj;های اروپایی&nbsp;نبوده است.&raquo; پژوهش او&nbsp;تقویت&zwnj; کننده&nbsp;بدنه در حال رشدی از&nbsp;ادبیات موضوع در حوزه تاریخ معماری&nbsp;است که دقت نظر در برخوردهای میان تمدن&zwnj;ها، فرهنگ&zwnj;ها، و شخصیت&zwnj;های سازنده محیط مصنوع را مبنا&nbsp;قرار می&zwnj;دهند.&nbsp;در ایران پژوهی، خوانش&zwnj;های یک سویه&zwnj;تر از مدرنیته در معماری ایرانی (در دهه اول&nbsp;هزاره دوم) مشوق تحلیل&zwnj;های تاریخ&zwnj;نگارانه جدیدی (در دهه دوم هزاره) شد که معماری و شهرسازی ایران را بخشی از جریان چند وجهی از نگاه&zwnj;ها، تصورات، انتظارات، و امیال کنشگران درگیر پروژه مدرنیته ایرانی (از جمله مسافرین)&nbsp;می&zwnj;داند. بازتعریف وحدت از تجدد و بررسی تجربه آن در خلال سفر به تقویت همین جریان متاخر مطالعات مدرنیته در تاریخ معماری ایران می&zwnj;انجامد.&nbsp;تصمیم عامدانه&zwnj;اش برای صرف نظر کردن از پس زمینه&zwnj;های تاریخی اقتصادی تجدد، گرچه متناسب چنین متنی است، می&zwnj;تواند&nbsp;فضایی فراهم آورد تا&nbsp;جریانات جدیدتر تاریخ نگاری معماری ایرانی&nbsp;بتوانند&nbsp;با رویکرد اقتصاد سیاسی توسعه&zwnj;های شهری به آن بپردازند.</p>
<p>احاطه نویسنده بر معماری و تاریخ به محتوایی که برای تحلیل&zwnj;های معمارانه&zwnj;اش ارایه می&zwnj;دهد غنا می&zwnj;بخشد. برای نمونه، هنگام نوشتن در مورد دریافت مسافرین از مصالح معماری دراروپا، چه موقعی که از استحکام می&zwnj;گوید و چه در مواردی که به معنای نمادین آن اشاره می&zwnj;کند،&nbsp;نویسنده سرنخ&zwnj;هایی راهشگا برای طرح پرسش&zwnj;های آتی در اختیار مورخین معماری قرار می&zwnj;دهد.&nbsp;چه در مطالعات اسناد و چه در تبیین شیوه&zwnj;های شکل گیری اندیشه&zwnj;های مرتب با فضا و مدرنیته، وحدت در مقام&nbsp;یک تاریخ نگار معماری و شهرسازی، انبوهی از داده&zwnj;های&nbsp;متنی در مورد ایران و اروپای قرن نوزده ارایه می&zwnj;کند.&nbsp;تمرکز&nbsp;او&nbsp;بر کنشگران&nbsp;و&nbsp;دریافت&zwnj;ها&nbsp;و تمایلاتشان مستند به&nbsp;تجربه تخصصی&nbsp;برجسته&zwnj;ای&nbsp;است که وحدت&nbsp;به عنوان&nbsp;صاحب&zwnj;نظر&nbsp;حوزه طراحی و تاریخ&zwnj;نگاری دارد.</p>
<p>منابع وحدت مشتمل بر سفرنامه&zwnj;های دست&nbsp;اول&nbsp;از چهار مسافر است به علاوه&nbsp;یادداشت&zwnj;های&nbsp;همسفرانشان،&nbsp;خاطرات&nbsp;میزبانان اروپایی&zwnj;شان، و همینطور روایت&zwnj;هایی که در روزنامه&zwnj;های آن دوره از این سفرها&nbsp;به دست داده می&zwnj;شد. تحلیل&zwnj;های او دربرگیرنده شواهد تاریخی معماری، تصاویر، و نقشه&zwnj;ها از بناها و فضاهای شهری است. نقاشی&zwnj;ها و تصاویر معماری از فضای معاصر مسافرین نیز در جایجای متن نقشی راهشگا ایفا کرده&zwnj;اند. کتاب دارای بیست و پنج تصویر (از جمله نقشه حرکت مسافرین، طرح&zwnj;های معماری، و نقاشی)، واژه نامه&zwnj;ای از مفاهیم معماری، و جداول&nbsp;مفصلی است که در ضمیمه کتاب اطلاعاتی دقیق از برنامه روزانه مسافرین ارایه می&zwnj;دهد.&nbsp;</p>
<p>در فصل اول کتاب، نویسنده به ارایه یک چارچوب تحلیلی می&zwnj;پردازد که بر نظریه&zwnj;های شرق&zwnj;شناسی، مدرنیته، دیگری و تجدد بنیان دارد. در فصل دوم، وی سوژه&zwnj;هایش را معرفی می&zwnj;کند: چهار مرد ایرانی از طبقه ممتاز جامعه که در نیمسده پس از پایان جنگ&zwnj;های ایران و روسیه در ۱۸۱۳ به اروپا سفر می&zwnj;کنند. او توضیح می&zwnj;دهد که چگونه این شکست به دورانی از خودشناسی اجتماعی منجر می&zwnj;شود که&nbsp;همراه است با کنجکاوی ایرانیان برای شناخت پیشرفت&zwnj;های دنیای مدرن. به این ترتیب سفرنامه&zwnj;های مطالعه شده به عنوان روایت یک اراده برای &laquo;مهندسی معکوس مدرنیته&raquo; معرفی شده&zwnj;اند؛ تلاشی برای رمزگشایی از &laquo;جزوه راهنمای گام به گام ترقی اروپایی&raquo; در زمانه&zwnj;ای که ایران مجبور است با واقعیت شکست در مقابل روسیه کنار بیاید و در خیالات خودبرترپندارانه تجدید نظر کند.</p>
<p>در فصل سوم، وحدت به تشریح تقابل و تعامل مسافرینش با حیرت&zwnj;های اجتماعی سیاسی فضایی و فنی فرنگ می&zwnj;پردازد. نویسنده در این فصل تحلیل&zwnj;هایی شگفت&zwnj;انگیز از خلط واقعیت و مجاز در نزد مسافرین، ابزارهای زبانیشان برای توصیف کمی فضا، و سیاست&zwnj;های بازنمایی&nbsp;عرضه&nbsp;می&zwnj;کند. در فصل چهارم توصیفات و تفاسیری غنی از فضای شهری و معماری، حول موضوعات کلیدی تحلیل معمارانه&nbsp;(همچون مصالح، هندسه، تزئینات، مقیاس، و کاربرد) ارایه می&zwnj;شود.</p>
<p>کتاب با بازگشت به مفهوم تجدد و سهیم شدن در تجربه مسافرین در برساختن گفتمان مدرنیته، نوگرایی، و ترقی به انجام می&zwnj;رسد.&nbsp;در این بخش بحثی کوتاه پیرامون واژه&zwnj;شناسی و تاریخ کاربرد مفهوم تجدد آمده که بسیار راهگشاست. وحدت چنین نتیجه می&zwnj;گیرد که &laquo;برساخت اجتماعی تجدد یا همان تجربه ایرانی مدرنیته بیش از آن&nbsp;که&nbsp;اعتبارش را از تطابق&nbsp;با&nbsp;تجربه اروپایی آن بگیرد بر سازگاری داخلی تصورات و انتظارات انباشته شده از فرنگ مبتنی است.&raquo; برای وحدت، تجدد در وحله اول نقش خود ایرانیان، تاریخشان و آرمان&zwnj;هاشان&nbsp;را&nbsp;در تجربه و تفسیر مدرنیته وامی&zwnj;گوید.</p>
<p>وحدت در سراسر کتاب &laquo;فضانوردی در فرنگ&raquo; تفاسیر خلاقانه&zwnj;ای از شرح ماجراهای مسافرینش ارائه می&zwnj;دهد. برخی از این خوانش&zwnj;های تفسیری محصول تعامل با چارچوب&zwnj;های نظری مرتبط با مدرنیته است. برای مثال، وحدت در هنگام بحث پیرامون سیاست بازنمایی به سراغ نوشتار تیموثی میچل[۲] در مورد ماهیت نمایشگاهی پروژه مدرنیته و نقش آن در سازماندهی، چینش، و ارایه تصاویر&nbsp;مهندسی&zwnj;شده از توسعه (و عقب ماندگی) می&zwnj;رود.&nbsp;این ایده محملی می&zwnj;شود برای وحدت تا از نوشته&zwnj;های مسافرین در مورد توجه چشمگیر اروپائیان به وجنات حیرات انگیز و&nbsp;نامتعارفشان&nbsp;پرده بگشاید: &laquo;[مسافرین ملتفت شده بودند که] آن&zwnj;ها یک منظره عادی محسوب نمی&zwnj;شدند، بلکه به نظر می&zwnj;رسید&nbsp;با نقش&zwnj;های از پیش تعیین شده در جهان طبقه&zwnj;بندی شده اروپای مدرن در تنش هستند&raquo; (ص ۶۷). تفاسیری از این دست تلاش می&zwnj;کنند تا قرائتی پیچیده&zwnj;تر از فرایندها و حوادثی&nbsp;ارائه دهند&nbsp;که&nbsp;بخش زیادی از&nbsp;تاریخ نگاری،&nbsp;آن را به&nbsp;جهانی شدن و مدرنیزاسیون&nbsp;تقلیل می&zwnj;دهد.&nbsp;فضانوردی در فرنگ&nbsp;به گونه&zwnj;ای سازنده به عاملیت&zwnj;های چند وجهی حاکم بر ادراکات میان فرهنگی می&zwnj;پردازد؛ و این یکی از نقاط قوت کتاب است.</p>
<p>با توجه به تاکید کتاب بر دیگری، مدرنیته، و تجدد قابل درک است چرا اشاره&zwnj;ها به ادبیات موضوع در مورد مصرف فرهنگی فرامللی محدود مانده است. برای مثال مینو معلم[۳]&nbsp;مصرفِ&nbsp;زمینه زدایی شده محصولات فرهنگی فرامللی را به گونه&zwnj;ای طرح می&zwnj;کند که می&zwnj;تواند در امتداد دریافت&zwnj;های تحلیلی و تفسیری وحدت قرار گیرد. قرائت&zwnj;های فمنیستی فرامللی نظیر این می&zwnj;تواند راه&zwnj;هایی بگشاید برای تکمیل&nbsp;آن چه وحدت در &laquo;فضانوردی در فرنگ&raquo; آورده است.</p>
<p>طی یک&nbsp;انتخاب&nbsp;تحلیلی کاملا موجه، وحدت به اشاره&zwnj;هایی&nbsp;گذرا به فرایندهای سیاسی اقتصادی&nbsp;حول سفرهای مورد مطالعه&zwnj;اش بسنده می&zwnj;کند. این تصمیم برای تمرکز بیشتر بر ابعاد زیبایی شناسانه تجربه&zwnj;های مسافرین اتخاذ شده است. وحدت معتقد است که تجارب تحیر و پیچیدگی فانتزی&zwnj;ها مستحق مداقه&zwnj;ای&nbsp;مستقل&zwnj;اند. همین مقولات&zwnj;اند که ادوارد سعید به ناچار از آن&nbsp;چشم می&zwnj;پوشد تا بر تحلیلی سیاسی&zwnj;تر در مورد دیگری و برساختن ایماژ غرب مترقی همزمان با ابداع خیالی شرق عقب مانده تاکید کند. در حالی که وحدت از تصمیم خود برای تمرکز بر تاثیرپذیری&zwnj;ها، خیال&zwnj;پردازی&zwnj;ها، و نظرگاه&zwnj;ها&nbsp;به خوبی بهره&zwnj;برداری می&zwnj;کند، برخی از همین تحلیل&zwnj;های زیبایی&zwnj;شناسانه شاید می&zwnj;توانست با پس زمینه&zwnj;ای&nbsp;از اقتصاد سیاسی&nbsp;روشن&zwnj;تر به دید آید.</p>
<p>در تاویلی قدرمند از معنای فرنگ و فرنگستان در نزد مسافرین، نویسنده از استعاره شهر فرنگ پرده بر می&zwnj;دارد: &laquo;فرنگستان چه موقعی که در تضاد دیالتکتیکی با وضع موجود خود ایرانی قرار می&zwnj;گیرد و چه موقعی که ایده&zwnj;آل&zwnj;های بومی را بر اشیاء و فضاهای بیگانه فرا می&zwnj;افکند، امری غریب و کشفی جدید نیست؛ بلکه تجسد اسطوره&zwnj;ها و کهن&zwnj;الگوهای آشناست&raquo; (ص. ۵۲). این قسم تحلیل&zwnj;های قدرتمند و متقاعدکننده می&zwnj;بایست از رجوع به پژوهش&zwnj;های مشابه موجود بهره گیرد، همانطور که وحدت در جای جای متن به خوبی از پس آن بر آمده (برای مثال&nbsp;در&nbsp;بهره&zwnj;گیری از آثار تیموثی میشل که پیشتر ذکر شد). در بخش&zwnj;های دیگر متن، خصوصا در محتواهای معمارانه تر فصل چهارم، استنادهای بیشتر می&zwnj;توانست تحلیل&zwnj;ها را موجهتر کند. نویسنده تحلیلش در مورد &laquo;نقش سابقه نظامی مسافرین در شیفتگیشان به استحکام معمارانه&raquo; و ارتباط آن با &laquo;تمنای اقتدار سیاسی اجتماعی&raquo; را به طور&nbsp;هوشمندانه&zwnj;ای به بحث در مورد مصالح ساختمانی گره زده است. چنین تحلیل&zwnj;هایی&nbsp;گرچه برآشوبنده&zwnj;اند، با این حال می&zwnj;توانند از اقامه ادله بیشتر منتفع شوند.</p>
<p>همین نکات را هم نمی&zwnj;توان نقطه ضعف کتاب دانست. وحدت در جای جای متن دریافت&zwnj;های بسیاری ارائه می&zwnj;کند که عرصه را برای تامل بیشتر فراهم می&zwnj;آورد.&nbsp;اتفاقا این&zwnj;ها را من عشوه&zwnj;گری&zwnj;های متن می&zwnj;دانم. برای نمونه هنگامی که وی&nbsp;نقش یکی از مسافرینش که هنگام بازگشت به ایران به سمت وزارت دربار رسید (میرزا فرخ خان امین الدوله) را در توسعه شهری تهران را باز می&zwnj;گوید، اشتیاق مرا برای دانستن بیشتر برانگیخت. تحلیل تطبیقی فضاهای شهری تهران که منعکس&zwnj;کننده&nbsp;سفر بزرگ اروپایی فرخ خان باشد، یا به عبارت بهتر دریافت استغرابی&zwnj;اش&nbsp;از&nbsp;فضای شهری اروپا را نمایان کند، می&zwnj;تواند شاهدی کالبدی بر ایده&zwnj;هایی باشد که وحدت روایت می&zwnj;کند. چنین لمحه&zwnj;هایی است که مرا مشتاق می&zwnj;کند چشم به راه آثار بعدی او بمانم.</p>
<p>بی&zwnj;تردید دانشجویان طراحی محیط مصنوع و مورخین معماری و شهرسازی از ابداعات تفسیری، تاویلی و تحلیلی کتاب بهره&zwnj;ای سرشار خواهند گرفت. نوشته&zwnj;ای&nbsp;خوش&zwnj;خوان، شیرین و شیوا با توصیفات غنی که به خواننده انبوهی از داده&zwnj;ها برای تعمق بیشتر عرضه می&zwnj;دارد. تحلیل&zwnj;های کتاب، روشنگر ارتباطات پنهان میان فضای مصنوع و تغییر اجتماعی&zwnj;اند و تفسیرهای&nbsp;ارائه&zwnj;شده&nbsp;الهام&zwnj;بخش&zwnj;اند و تامل برانگیز. آنان که به تاریخ مدرنیزاسیون ایران، تجدد، و ارتباطات میان فرهنگی علاقه مندند از تعمق نویسنده در اسناد آرشیوی و منابع معماری بهره جدی خواهند برد و آنان که معماری و شهرسازی قرن ۱۹ ایران را مطالعه می&zwnj;کنند از بینش&zwnj;های تحلیلی عمیق کتاب&nbsp;گشودگی&zwnj;های نظری ارزشمندی خواهند یافت.</p>
</div>
</div>
<div dir="ltr">1. Vahdat, Vahid. &ldquo;Occidentalist Perceptions of European Architecture in Nineteenth-Century Persian Travel Diaries: Travels in Farangi Space.&rdquo; New York: Routledge, 2017.</div>
<div dir="ltr">2. Mitchell, Timothy. &ldquo;The World as Exhibition.&rdquo; Comparative Studies in Society and History 31, no. 2 (1989): 217&ndash;36.</div>
<div dir="ltr">3. Moallem, Minoo. &ldquo;Objects of Knowledge, Subjects of Consumption: Persian Carpets and the Gendered Politics of Transnational Knowledge.&rdquo; In Circuits of Visibility: Gender and Transnational Media Cultures, ed. Radha S. Hegde, 159&ndash;77. New York: New York University Press, 2011.</div>
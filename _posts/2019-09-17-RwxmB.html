--- 
title: "قطعاتی دیگر از کتیبهٔ مدرسهٔ نظامیه" 
authors: sahragard 
types: blog 
featured: false
featureImg: "/assets/img/posts/RwxmB.jfif" 
slug: RwxmB 
gallery: 
- image_path: "/assets/img/posts/RwxmB.jfif" 
  title: "قطعاتی دیگر از کتیبهٔ مدرسهٔ نظامیه" 
- image_path: "/assets/img/posts/RwxmB-1.jfif" 
  title: "" 
- image_path: "/assets/img/posts/RwxmB-2.jfif" 
  title: "" 
- image_path: "/assets/img/posts/RwxmB-3.jfif" 
  title: "" 
 
--- 
<p>بقایای مدرسه نظامیهٔ خرگرد آواری از خشت فروریخته بود که هرتسفلد و گدار طرح و نقشهٔ اولیه&zwnj;اش با حدسیاتی نسبتا استوار استخراج کردند. گدار در ضمن بررسی بقایای بنا بخشی از کتیبهٔ احداثیهٔ را سرهم کرد و بازخواند. شیلا بلر متن این کتیبه را از نظر تاریخی تحلیل و نکاتی ارزنده در خصوص جایگاه نظام الملک، وزیر مشهور ملک&zwnj;شاه، و مباشر بنا ابوالمعالی سدیدالملک مفضل بن عبدالرزاق اصفهانی و ارتباطشان با بنا عرضه کرد. بخش آغازین کتیبه پیش از تخریب کامل بنا به موزهٔ ملی ایران منتقل شد.</p>
<p>در مخزن موزهٔ بزرگ خراسان قطعاتی پراکنده از کتیبه&zwnj;ای آجری است که کارشناسان میراث فرهنگی آنها را متعلق به مسجد ملک زوزن می&zwnj;پنداشتند زیرا این قطعات سالها در انبار باستان&zwnj;شناسی مجاور مسجد ملک نگهداری می&zwnj;شد. در حالی که سبک خط همان چند حرف کاملا مطابق با سبک کتیبهٔ محفوظ در موزهٔ ملی است. جستجوهای بیشتر در مخزن به شناسایی قطعاتی از تزیینات بالای کتیبه که شکلی برگرفته از گل لاله واژگون با حفره&zwnj;های ظریف تزیینی است منجر شد. در نتیجه به سبب اهمیت تاریخی و هنری کتیبه از مدیرکل میراث فرهنگی خراسان رضوی خواستم انبار مسجد ملک زوزن وارسی شود. در بازدید از این انبار (اواسط خردادماه ۱۳۹۸) مشخص شد حدود یکصد و پنجاه قطعهٔ کوچک از تزیینات و چیزی در حدود نود قطعه کوچک از متن کتیبه در انبار هست که در همان روز بخشی از آنها به مخزن موزهٔ بزرگ خراسان منتقل و مقرر شد بقیهٔ قطعات نیز در روزهای آتی منتقل شود. با این حال بنا به دلایلی ادامهٔ تحقیق بر روی این کتیبه معطل مانده و امید می&zwnj;رود با مطالعه این قطعات بتوان بخش&zwnj;هایی دیگر از این کتیبهٔ مهم تاریخی را بازخواند.</p>
<p>متن بازخوانی شدهٔ گدار چنین است: &laquo;اعوذ بالله من الشیطان [الرجیم بسم الله الرحمن الرحیم ... الامـ]ام العادل نظ[ام] الملک قوام الدیـ[ن ... ابو علی الحسن بن علـ]ی بن اسحاق رضی امیرالمومنین اطال الله فی العز الدائم ...ه علی یدی الشیخ العمید الاصیل سدیدالدولهٔ ابو...&raquo;.</p>
<p>گفتنی است در مخزن موزهٔ بزرگ خراسان قطعاتی دیگر با سبکی مشابه هست که ابعادی کوچک&zwnj;تر از کتیبهٔ یاد شده دارد و گمان می&zwnj;رود مربوط به کتیبه&zwnj;هایی دیگر از مدرسه بوده است. یکی از این کتیبه&zwnj;ها متنی قرآنی دارد و بقیه صرفا حروفی پراکنده است.</p>
<p>منبع: شیلا بلر، نخستین کتیبه&zwnj;ها در معماری دوران اسلامی ایران&zwnj;زمین (ترجمه مهدی گلچین عارفی، تهران: متن، ۱۳۹۴) مدخل ۵۷.</p>
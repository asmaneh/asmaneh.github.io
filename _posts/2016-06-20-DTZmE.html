--- 
title: "گنبد (۲)" 
authors: m.najafi 
types: blog 
featured: false
featureImg: "/assets/img/posts/DTZmE.jfif" 
slug: DTZmE 
gallery: 
- image_path: "/assets/img/posts/DTZmE.jfif" 
  title: "گنبد (۲)" 
 
--- 
<p>همۀ گنبدهای اولیه از مادۀ شفاف &laquo;وی&zwnj;وی&zwnj;گلاس&raquo; ساخته شده و به گونه&zwnj;ای طراحی شده بود که کل یک خانه و ملحقاتش را در بر می&zwnj;گرفت. به مدد فن&zwnj;آوری پیشرفتۀ سیم&zwnj;پیچ&zwnj;های مبرّد و فیلترهای تعبیه&zwnj;شده در وی&zwnj;وی&zwnj;گلاس، مالکان گنبدها می&zwnj;توانستند در گرمای تابستان به راحتی در باغچه&zwnj;ها و چمنزارهای خُنکِشان قدم بزنند و از آنها لذت ببرند. فواید دیگری هم در کار بود: چراغ&zwnj;های قابل&zwnj;تنظیمِ&zwnj;ِ فلورسنت امکان روشنایی محدودۀ گنبد را در شب فراهم می&zwnj;کرد. به این ترتیب می&zwnj;شد در گرم&zwnj;ترین و شرجی&zwnj;ترین غروب&zwnj;های سالْ بیرون از خانه، در فضایی خنک، کتاب و روزنامه خواند. مالکان گنبدها در تاریکی شب، در زیر گنبد، و در هوایی که همیشه عالی بود، گلف و بدمینتون هم بازی می&zwnj;کردند و همچنین از باغبانی شبانه لذت می&zwnj;بردند. آن روزها، مهم&zwnj;ترین شعار گنبدسازان این بود: &laquo;درون گنبدهای ما هرگز باران نمی&zwnj;بارد&raquo;. مسلماً این کفایت نمی&zwnj;کرد. گنبدسازان وعده دادند که گنبدهای نسل جدید در زمستان نیز گرم خواهد بود؛ البته برای تحقق این خواست هنوز باید برخی موانع برطرف می&zwnj;شد. گنبدهای اولیه، به مثابۀ دستاوردهای حیرت&zwnj;انگیز فن&zwnj;آوری، بر غالب تماشاگران مؤثر واقع &zwnj;شد؛ با این وجود، تردیدها و بدگمانی&zwnj;هایی هم وجود داشت. در آن زمان هزینۀ برپایی هر گنبد به اندازۀ قیمت ملکی بود که پوشش می&zwnj;داد. بنابراین، پرسش&zwnj;هایی مطرح &zwnj;شد که مثلاً این ولخرجی&zwnj;ها چقدر برای یک خانوادۀ معمولیِ امریکایی میسر است. برخی از روزنامه&zwnj;نگاران نیز به دلالت&zwnj;های ضمنی گنبدها پرداختند. تفسیر آنها این بود که این سازه&zwnj;های کریستالی و درخشانْ قلمرو فرمانروایی کوچکی برای ثروتمندان فراهم می&zwnj;کند و آنها را بیش از پیش از واقعیتِ زندگیِ معمول جدا می&zwnj;سازد.</p>
<p>[ادامه دارد ...]</p>
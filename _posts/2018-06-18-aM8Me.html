--- 
title: "ساختن و خواندن ۲ : مروری بر مقالۀ «بحث‌های اولیه در آموزشِ نوین معماری: میانِ وجه ابزاری و خردِ تاریخی»" 
authors: tabatabaei 
types: blog 
featured: false
slug: aM8Me 
--- 
<p>مقالۀ &laquo;بحث&zwnj;های اولیه در آموزشِ نوین معماری: میانِ وجه ابزاری و خردِ تاریخی&raquo; Early Debates in Modern Architectural Education: Between Instrumentality and Historical Phronesis از آلبرتو پرز گومز در جلد دوم از کتاب Timely Meditations و در سال ۲۰۱۶ به چاپ رسیده است. مقاله&zwnj;های این کتاب بیشتر بر آگاهیِ تغزلی تجربۀ انسان در فضاهای مصنوع متمرکز است. جلد اول به نظریه معماری و تمرین عملی اختصاص یافته و جلد دوم در مورد نظریه معماری و هرمنوتیک است.</p>
<p>آلبرتو پرز گومز متفکر معماری و متولد سال ۱۹۴۹ در مکزیکوسیتی است. او مهندسی معماری خود را در انستیتو ملی پلی تکنیک مکزیک گذراند و پس از آن دورۀ کارشناسی ارشد تاریخ و تیوری معماری را در ۱۹۷۵ و دکتری&zwnj;اش را در ۱۹۷۹ در دانشگاه اسکس به پایان رساند. دوره&zwnj;&zwnj;ای را در دانشگاه کرنل بود و پس از آن ساکن کبک کانادا شد. وی در ۱۹۸۴ به خاطر کتاب معماری و بحرانِ علم مدرن برندۀ جایزۀ آلیس دیویس هیچکاک شد و در دانشگاه&zwnj;ها و مدارس مختلف معماری به تدریس معماری پرداخت. وی هم اکنون مدیر برنامۀ تاریخ و تیوری معماری در مدرسۀ معماری دانشگاه مک&zwnj;گیل کاناداست و در رابطۀ میان معماری و فهم هرمنوتیکی، دانش شفاهی، تجسم تغزلی، معنا و پدیدارشناسی مشغول به پژوهش و تدریس است.</p>
<p>پرز گومز در این مقاله به مطالعۀ برخی سرآغاز&zwnj;های آموزش جدید معماری در دانشگاه&zwnj; در اوایل قرن نوزدهم &zwnj;می&zwnj;پردازد. هنگامی که رشته از سازوکار سنتی استاد و شاگردی فاصله گرفته بود و نیازمند پیدا کردن جایگزینی برای آموزش معماری در جهانِ دقیق و علمی تازه بود. آموزش معماری نیازمند یافتنِ پاسخی میانِ وجه هنری و مهندسی بود و راه حلی که پیدا کرد و پی گرفت ابزاری شدن و نگریستن به طراحی به مثابه حل مسیله بود که در عین حال انتظاری مبهم از خلاقیت فردی برای تولید محصولات بدیع داشت.</p>
<p>به نظر نویسنده امروز بعد از دو قرن ما شاهد شکست این نگاه ابزاری به معماری برای ساخت جهان انسانی بهتر و تربیت معماران توانا هستیم. نگاهی که در جهانی سازی جدید به سختی نمایانگر تمایلات نهیلیستی ماست و باید به صورت بنیادی در آن بازنگری کرد و از پارادایم آموزشیِ آن که در ۱۸۰۰ طرح ریزی شد پرسید. اکنون پدیدارشناسی قاره&zwnj;ای و هرمنوتیک امکان&zwnj;های تازه&zwnj;ای را پیش روی ما &zwnj;می&zwnj;گذارند و &zwnj;می&zwnj;توان بی&zwnj;توجهی شدید به اهمیت مهارتِ تاریخی را در این شیوه&zwnj;های آموزشی به روشنی تشخیص داد. موضوعی که در همان زمان در فلسفۀ جیامباتیستا ویکو و کارهای پیرانزی دیده &zwnj;می&zwnj;شد و همزمان با طرح&zwnj;ریزی پارادایم مدرن آموزشی، چارلز فرانسیس ویل نقد تندی از این منظر بر آن ارایه کرد. شیوه&zwnj;ای که دوراند در آن نقشی محوری داشت.</p>
<p>ژان نیکولاس دوراند را شاید بتوان مهمترین نویسندۀ نظریۀ معماری در سال&zwnj;های آغازین قرن نوزدهم دانست. شخصی که شیفتۀ آموزش و معلمی اثرگذار در Ecole Polytechnique پاریس در فرانسۀ بعد از انقلاب بود. دو کتاب درسی او یکی Precis des Lecons d Architecture بود که در ۱۸۰۹ نوشت و روشی بود برای طراحی کارآمد ساختمان&zwnj;ها و دیگری Receuil et parallele des edifices de tout genre anciens et modernes در ۱۸۰۰ که عملا مجله&zwnj;ای بود از تاریخ معماری که مدارکی چون پلان&zwnj;ها و نماهای ساختمانی از فرهنگ&zwnj;ها و زمانه&zwnj;های مختلف را در کنار هم گردآورده بود و بر اساس تیپولوژی تقسیم بندی &zwnj;می&zwnj;کرد و ارزشِ تاریخِ معماری برای برنامۀ جدید آموزشی را نشان &zwnj;می&zwnj;داد. شیوۀ آموزشی&zwnj;ای که دانشجویانش با سخنرانی&zwnj;ها روش&zwnj;های مناسب طراحی ساختمان را فرا &zwnj;می&zwnj;گرفتند و &zwnj;می&zwnj;توانستند با دقت و بدون ابهام آن را به سازندگان توضیح دهند. این شکل از برخورد با آموزش و انتقال هنرها در این زمان در حوزه&zwnj;های دیگری چون موسیقی هم پدیدار شد، هنگامی که بتهوون وسواسی دقیق را برای بیان نوت&zwnj;ها پیش گرفت و موسیقی&zwnj;ای ساخته شد که تنها بر روی کاغذ بود و در موقعیت&zwnj;های مشخص اجرا &zwnj;می&zwnj;شد. ممکن است تصور کنید که پیش از این هم معماران نقشه&zwnj;ها و بیان کاغذی&zwnj;ای از طرح خود خصوصا در رنسانس داشتند اما تفاوتی ماهوی میان این نگرش آموزشی جدید با ترسیمات معماران رنسانسی وجود داشت. معماران رنسانسی در محل و برای جایی مشخص و در فعالیت فرهنگی خودشان ترسیم &zwnj;می&zwnj;کردند و در آن&zwnj;ها شهود و بیانِ شخصی&zwnj;شان حاضر بود در حالی که در زمان دوراند این ترسیم&zwnj;ها به معماری صرفا کاغذی و نظری&zwnj;ای رسید که نمونۀ آن را در بنای مقبرۀ نیوتون کار بوله &zwnj;می&zwnj;بینیم. اثر معماری&zwnj;ای که فقط بر روی کاغذ است. این جریان پدید آورندۀ معماری&zwnj;ای بود که هدف اساسی آن کارآمدی ابزاری بود و بعدتر در باوهاس هم پی&zwnj;گرفته شد. در نتیجه معمار/ نویسنده&zwnj;هایی پرورش یافتند که کارشان صرفا بر کاغذ بود و &zwnj;می&zwnj;شد مابقی فعالیت&zwnj;ها را به دیگران بسپارند. به این ترتیب ساخت دستی و آگاهی&zwnj;ای که از تجربه به دست &zwnj;می&zwnj;آمد و برای معماران سنتی بسیار پر اهمیت بود ارزش خود را از دست داد و ما را به وسواس امروزیمان در پیش&zwnj;ساختگی دیجیتال و امکان ساخت صنعتی طرح&zwnj;ها رساند.</p>
<p>نتیجۀ ناراحت&zwnj;کننده&zwnj;تر نظریۀ پوزیتیویستی دوراند فهم یا سو فهم فرم معماری به مثابه شی هنری یا زیبایی&zwnj;شناسانه بود که ارزش اصلی خود را از کارایی و فایدۀ عملگرایانه&zwnj;اش &zwnj;می&zwnj;گرفت. دوراند تاکید &zwnj;می&zwnj;کرد که معمار در این شیوه از طراحی بی&zwnj;توجه به معنا نیست و کارش به صورت خود به خود نشانۀ ارزش تکنولوژیک و غیر مبهم و سادۀ زمانه است.</p>
<p>به این ترتیب مکانیزم ترکیب دوراند در فضای کارتزین دکارتی و هندسه&zwnj;های روشن روشی شد که به دور از هر سمبل&zwnj;سازی و معنای مبهم در مدارس معماری پی&zwnj;گرفته شد و توهم &laquo; فضای مدرنی&raquo; را ساخت که امروز هم بر صفحه&zwnj;های کامپیوتر &zwnj;می&zwnj;بینیم. در حالی که معمار سنتی وقتی خطی &zwnj;می&zwnj;کشید تجسمی تجربی از آن در جهانِ واقعی داشت. معمار جدید یاد گرفت که رشته&zwnj;اش را به صورت یک علم نظری در مدرسه فرا گیرد و به سرعت بتواند برای هر ساختمانی پلانی درخور ترسیم کند و تنها دغدغه&zwnj;اش دقت هندسی&zwnj;ای بود که باعث &zwnj;می&zwnj;شد شخص دیگری بتواند آن را در فضای سه بعدی بسازد. در این چارچوب نظریۀ معماری روش&zwnj;شناسی مشخص و خودارجاعی شد که تمام تنوع&zwnj;های فرهنگی و منطقه&zwnj;ای را عقلانی کرد و امکان هرگونه تفسیری را از بین برد. سبک تبدیل به چیزی انتخابی شد که در کنار مجموعۀ عناصر علمی معماری به صورت عقلی &zwnj;می&zwnj;نشست و ساختمانی را به وجود &zwnj;می&zwnj;آورد. برنامه و هویتِ ملی به صورت مجزا در کنار هم &zwnj;می&zwnj;نشستند و تنها مشکل باقی&zwnj;مانده ترکیب بود.</p>
<p>شیوۀ آموزشی دوراند به سرعت در اروپا و آمریکای شمالی رایج شد و به ترتیبی درونی شده در باوهاس پی گرفته شد. با وجود بحث میان معماری به مثابه هنر و معماری به مثابه مهندسی در باوهاس هم مسایل اساسی گفته شده باقی بود. بحثی که تا امروز دربارۀ نقش کارکردی و فرمی معماری خصوصا در واقعیت فرهنگی پیچیدۀ ما باقی است.</p>
<p>با این حال در همین مقطع چارلز فرانسیس ویل یکی از معاصران دوراند با بینشی عمیق به دنبال جایگزینی برای این نگاه بود. جایگزینی که در آن معماری به علوم کاربردی تقلیل نیابد و ارزش زیبایی&zwnj;شناسانه&zwnj;اش تنها به توهم شخصی طراح مربوط نباشد. چیزی که به نظر او غالبا بی&zwnj;معنا و بی&zwnj;ارتباط به جامعه بود. کارهای نظری ویل کمتر مطالعه شد، کسی که چون دوراند دغدغۀ آموزشی داشت اما با آرای فیلسوفان رمانتیکی چون شیلینگ و فیخته آشنا بود و پیش از همه محدودیت&zwnj;های شیوۀ جدید آموزشی را دریافته بود. ویل اطمینان نداشت که معمار جوانی بدون تجربۀ بازار و ساخت بتواند ساختمانی پیچیده را در چند ساعت طراحی کند و نتیجۀ کارش مکانی مطلوب باشد که معنایی منطقه&zwnj;ای داشته باشد. به نظر او برای چنین هدفی تجربه و گفتگوی تفسیری لازم بود. در ضمن ویل استفادۀ نا به جا از تاریخ را نقد کرد و معتقد بود جدایی مهندسی معماری از زیبایی آن به مثابه هنرهای زیبا، در این زمینه به اکلکتیزم منجر خواهد شد، چیزی که بعد&zwnj;ها در فرم&zwnj;های ضعیف معماری پست&zwnj;مدرن شاهد آن بودیم. در نظر او معماری ریشه&zwnj;ای مستحکم در علوم انسانی دارد. نظری شگفت&zwnj; که تا امروز چالشی مهم را برای ما ساخته است. ویل در آن زمان دریافته بود که سبک چیزی انتخابی و پیشینی نیست و بیش از این&zwnj;ها به منطقه و مکان وابسته است. سبک در فرآیند تمرین و طراحی در یک موضوع خاص و در یک جای ویژه کشف &zwnj;می&zwnj;شود. برای او تنها آموزش حقیقی هنگامی بود که در بستر تمرین توانایی&zwnj;های واقعیِ مواجهه با مصالح تکامل یابد و معنایی منسجم و طبیعی در جهانی فرهنگی رخ نماید. تاریخ معماری آگاهیِ گفتگوییِ حیاتی است که معمار در آن و با آن زندگی &zwnj;می&zwnj;کند و نه مجموعه&zwnj;ای از مونومان&zwnj;ها.</p>
<p>نویسنده پس از معرفی این دو دیدگاه که یکی کمتر دیده شد و دیگری جریان غالب در آموزش معماری را شکل داد بیان &zwnj;می&zwnj;دارد که نیازی به توضیح بیشتر تاریخی نیست و هدف&zwnj;اش بیان این مهم بود که بحث امروز ما ریشه&zwnj;های تاریخی بسیاری دارد. چیزی که اکنون نیاز داریم جز بازنگری اساسی در شیوه&zwnj;های آموزش معماری در مدرسه و بیرون از آن نیست. به غیر از معدودی دفاتر معماری که سرمایه&zwnj;گزاری بر این شیوۀ آموزشی را رها کرده&zwnj;اند محصول عملی برخورد کنونی ما دانش&zwnj;آموختگانی است که مدرک دارند اما با مسیولیت&zwnj;پذیری و توانایی هنرمندانه یک معمار واقعی فاصلۀ بسیاری دارند.</p>
<p>او پیشنهاد &zwnj;می&zwnj;کند که به عنوان جایگزین بر تمرین فرهنگی در دهکدۀ جهانی تمرکز کنیم. با وجود همگن&zwnj;سازی تکنولوژیک همچنان مهارت درگیرِ رابطۀ رو در رو و انتقال ارزش&zwnj;ها در زبان محلی و به وسیلۀ داستان&zwnj;هاست. این آگاهی عملی در تمرین نهفته است و نقش مربی&zwnj;ها ایجاد واقعیت&zwnj;های ممکن در آن بستر و امکان گفتگو است. تمرین&zwnj;هایی وابسته به شرایط و خواست&zwnj;های ویژۀ ساختمانی در یک منطقه .</p>
<p>این مطلب در دانشگاه متفاوت است. ابزارگرایی و مدل آموزشی دوراند معماران مناسبی برای جهان امروز ما ترتبیت ن&zwnj;می&zwnj;کند. کسانی که سوتفاهم فضای دکارتی ذهنشان را پر کرده و تصور &zwnj;می&zwnj;کنند هر آگاهی&zwnj;ای قابل تقلیل به ذهن است. دوره&zwnj;های فنی باید دوباره طراحی شوند و در آن&zwnj;ها درگیری بدنی دانشجو با موضوع افزایش یابد. استفاده از کامپیوتر کاهش یابد چرا که غالبا به ساده&zwnj;سازی فضاها منجر &zwnj;می&zwnj;شود و تمایل به ساخت واقعیتی تخت دارد. آموزش معماران آینده نباید بر راه حل&zwnj;ها تمرکز کند، بلکه باید توجه خود را به ریشۀ موضوعات و روش&zwnj;های فکر کردن جلب کند.</p>
<p>ما امروز در موقعیتی هستیم که فهمیده&zwnj;ایم طراحی به وسیلۀ عملکرد، الگوریتم و از این دست ترکیب&zwnj;های ماتریسی به نتیجه ن&zwnj;می&zwnj;رسد. طراحی معماری حل مسیله نیست. تربیت معماران آینده باید متمرکز بر استفادۀ آن&zwnj;ها از تخیلشان برای ساخت محصولی تغزلی باشد. محصولی که تغزل خود را از یک جز ن&zwnj;می&zwnj;گیرد و کارکرد و فرم&zwnj; و تک تک اجزای عینی و ذهنی&zwnj;اش در آن نقش دارند. تخیل-آگاهی، بدن و حافظه همگی معطوف به حسی از خالی بودن در درون ما هستند که شاهدی است بر وجود هدفمند ما و تغزل مکان معطوف به آن است و از این رو تمام قابلیت&zwnj;های وجودی ما در آن حاضرند.</p>
<p>نقطۀ عزیمت در آموزش دانشگاهی تغزلی شدن است. واقعیت تجربی معماری چون آثار پیرانزی که لایه&zwnj;هایی از تخیل بر خود دارد و یک شی محض نیست. همان&zwnj;گونه که ریکور و اکتاویو پاز به آن اشاره &zwnj;می&zwnj;کنند، ما هنگام عمل در جهان با تمام خیالات و خاطرات و آگاهی&zwnj;های بدنیمان حاضر هستیم. از این رو آموزش دانشگاهی باید به تمرین&zwnj;هایی با پرسش از تغزل و موضوعات اخلاقی در معماری بپردازد و از شی&zwnj;شدگی موضوعات بپرهیزد. به جای بیان برنامه به صورت لیستی از خواسته&zwnj;ها از روایت و گفتگو بهره ببرد و آگاهی به وسیلۀ کشف را پرورش دهد. مدرسه باید معمارانی پرورش دهد که مهارت دارند. &zwnj;می&zwnj;دانند چگونه مناسب سخن بگویند، چگونه در یک موقعیت گفتگو کنند. از این رو آموزش یک تاریخِ فلسفی حیاتی است. فهم آثار چون غریبه&zwnj;هایی که &zwnj;می&zwnj;خواهند از روندی هرمنوتیکی بدانند آن&zwnj;ها چیستند تا به این ترتیب تاریخ را برای آینده بفهمند. پرز گومز تاکید &zwnj;می&zwnj;کند که نگرش جایگزین او فقط به آموزش عملی متکی نیست و به دنبال توانمند&zwnj;سازی دانشجویان در ساخت جایی معطوف به غایتی تغزلی به وسیلۀ پرورش مجموعه&zwnj;ای از توانایی&zwnj;های آن&zwnj;هاست که با تمرین طراحی&zwnj;ای خاص یا گفتگویی شفاهی قابل سنجش است. این نیازمند تغییر نگرش معلمان و دانشجویان است تا به ساختمان نه چون محصولی قطعی و نهایی بلکه مثل گفتگویی بی&zwnj;پایان برای ساخت مکانی تغزلی بنگرند.</p>
<p>در آخر نویسنده بیان &zwnj;می&zwnj;کند که تغزل یا شاعرانگی بر ریشه&zwnj;های فردی و جمعی بسیاری استوار است و این که چگونه با گفتگو &zwnj;می&zwnj;توان کیفیات آن را در دانشگاه تدریس کرد نیازمند سنجش در محیط عملی است. این یک مدل پیشنهادی است و در عمل با موانع و مسایل خاص بسیار تغییر خواهد کرد. در هر حال فهم ما از مهارت&zwnj;ها تغییر کرده است و مهم توانایی عمل اخلاقی معمار در اکنون و اینجاست تا ظرفیت ایجاد فرم&zwnj;هایی زیبا و منسجم با آن خواست&zwnj;های اخلاقی را داشته باشد. پارادایم آموزشی جدید از این&zwnj;جا آغاز &zwnj;می&zwnj;کند که ما ( آگاهی ما ) تنها در ذهنمان نیستیم و مهارت&zwnj;ها و عادات ما نقش فعالی در ساخت معانی برایمان دارند.</p>
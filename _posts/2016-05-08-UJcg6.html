--- 
title: "موضوعات تحقیق‌ در حوزۀ معماری ایران چگونه باید انتخاب شود؟" 
authors: tamasoki 
types: blog 
featured: false
slug: UJcg6 
--- 
<div>
<div><strong>طرح یک پرسش: موضوعات تحقیق&zwnj; در حوزۀ معماری ایران چگونه باید انتخاب شود؟</strong>
<p>پرسش&zwnj;های ممکن از معماری ایرانی چیست؟ از چه جنس&zwnj;هایی است؟ پاسخ به کدام&zwnj;ها اهمیت یا اولویت بیشتری دارد؟ پاسخ به کدام پرسش&zwnj;ها مقدم بر طرح باقی آنهاست؟<br />اصلا آیا پرسش&zwnj;های ممکن دربارۀ معماری ایرانی و حوزه&zwnj;های ممکن شناخت آن&nbsp;از سوی محققان روشن شده است؟ یا برنامه و طرحی کلی برای پیشبرد تحقیقات این حوزه وجود دارد؟ برنامه&zwnj;ای که موضوعات و حوزه&zwnj;های موضوعی تحقیق را تعیین و آنها را &laquo;اولویت&shy;&zwnj;بندی&raquo;[۱] کند تا تلاش سازمان&shy;&zwnj;های متعدد متولی این تحقیق&zwnj;ها به کارهای موازی نینجامد و در عین&zwnj;حال محققان برای انتخاب و مسئولان بالادست برای پیشنهاد موضوع به درستی تصمیم بگیرند؟<br />انباشتن حجم زیادی پایان نامه، رساله و طرح پژوهشی و مشخص نکردن ارتباط آنها در یک طرح کلی نشان می&zwnj;دهد اهداف آموزشی و سیاست&zwnj;گذاری پژوهشی در دانشگاه و سازمان&zwnj;ها مشخص نیست. در این صورت تحقیقات انجام شده برای دانشجویان و محققان بعدی روشن نخواهد کرد که زمینۀ علمی آنها تا کجا پیش رفته و چه بخش&zwnj;هایی نیازمند کار ضروری، فوری و حیاتی است و &laquo;مسائل&nbsp;حل نشده&raquo;[۲] کدامند.<br />روشن نبودن موضوعات ممکن و نیز اولویت تحقیقاتی [۳] آنها در نتایج تصمیم&zwnj;گیری&zwnj; نهادها برای تامین بودجۀ تحقیق و یا مجلات پژوهشی در تایید یا رد مقالات نیز مشهود است. این معضل زمانی بغرنج&zwnj;تر می&zwnj;شود که گاه پیشنهادهای تحقیق و تعیین اولویت&zwnj;های تحقیقاتی در حوزۀ معماری و شهر از سوی مسئولی کاملا غیرمتخصص صورت می&zwnj;گیرد.</p>
<p>در مثالی از وضعیت بی&zwnj;برنامۀ پژوهش در حوزۀ معماری ایران نگارنده به یاد می&zwnj;آورد طرحی پژوهشی که مونوگرافی مجموعه&zwnj;ای از بناهای در حال ویرانی در شهری خاص بود با این جمله از سوی مرکزی تحقیقاتی رد شد که&nbsp;<strong>&laquo;بناهای دورۀ قاجاریه و صفویه که در شهرهای دیگر هم زیاد داریم&raquo;!</strong> از نظر آنان چون بناهای پیشنهادی قدمت کافی نداشتند و در شهرهای دیگر هم تعداد آنها نسبتا زیاد بود واجد اولویت برای تحقیق نبودند؛ حتی اگر تا چندماهۀ آینده اثری از این بناها باقی نمی&zwnj;ماند و از معدود سرنخ&zwnj;های شناخت تاریخ و فرهنگ یک شهر خاص بودند که از بین می&zwnj;رفت.<br />با توجه به تجربۀ نگارنده به نظر می&zwnj;رسد هنوز هم در ایران ملاک&zwnj; تعیین اولویت تحقیق در حوزۀ تاریخ معماری ایران یا انتخاب بناهای یادمانی و متعلق به معماری حکومتی، شاخص و مشهور، نفیس و مزین است؛ یا استفاده از روش&zwnj;های نامتعارف و خاص که در عنوان تحقیق آمده و آن را به مثابه تحقیقی برجسته و مهم مطرح کند و نیز الحاق عناوین جریان&zwnj;های رایج غربی در انتهای موضوع تحقیق(نظیر معماری پایدار)؛ و یا اطلاق نتایج یک یا چند نمونۀ&zwnj; موردی یا بنا به تمامی یک دوره یا سراسر تاریخ معماری ایران و اخذ نتیجه&zwnj;های&zwnj; کلی که همۀ این تحقیقات اسم و رسمی برای محقق و نهاد سرمایه&zwnj;گذار تحقیق دارد و تحقیق را مهم و برجسته جلوه می&zwnj;دهد. و این موضوعی محل تامل است که چطور هم بسیاری از محققان و هم متولیان امر تحقیق از هر دو سو بدان دامن می&zwnj;زنند و تلاشی از سوی هیچ یک از دو طرف برای تعدیل این نگاه و برنامه&zwnj;ریزی منطقی برای انتخاب تحقیقات ضروری و در اولویت با در نظر گرفتن مبنای درستی برای این انتخاب صورت نمی&zwnj;گیرد.<br />به نظر می&zwnj;رسد از یک سو روشن نبودن یا نبود توافق دربارۀ اهداف تحقیق در باب تاریخ معماری ایران و ضرورت&zwnj;های آن است که منجر به نگاهی این&zwnj;چنینی به تحقیق در این حوزه شده و اهمیت و برجستگی تحقیق را با مقیاس&zwnj;های عوامانه می&zwnj;سنجد. از سوی دیگر نبود برنامه و طرحی کلی برای روشن کردن اولویت&zwnj;ها و ضرورت&zwnj;ها در امر تحقیق به این موضوع دامن زده است.<br />برای رهایی از هرج و مرج در حوزۀ مطالعۀ معماری ایران و انتخاب&zwnj;های غیر اصولیِ موضوعات لازم است سازمان&zwnj;ها و مراکز تحقیقاتی و دانشگاه&zwnj;ها به برنامه&zwnj;ریزی در این زمینه بهای بیشتری دهند و به دانش این برنامه&zwnj;ریزی و روش&zwnj;های آن مجهز شوند.</p>
<p><strong>&nbsp;اما این امر چگونه ممکن می&zwnj;شود؟</strong><br />&nbsp;نیازسنجی پژوهشی[۴] فراتحقیقی است که برنامه&zwnj;&shy;ریزی پژوهشی و مدیریت تحقیقات در یک رشته، حوزۀ موضوعی یا سازمان خاص را ممکن می&shy;&zwnj;کند تا موضوعات نیازمند تحقیق معین و اولویت انجام آنها شناخته شود، هم&zwnj;سویی و هماهنگی میان موضوعات تحقیقات فراهم گردد و در نتیجه منابع به صورت موثر تخصیص داده شده و اهداف معینی در بازه&shy;&zwnj;های زمانی کوتاه، میان و درازمدت محقق شوند.[۵]&nbsp; این فراتحقیق روشن می&shy;&zwnj;کند:<br />۱. عناوین پژوهشی چگونه باید مشخص شوند؟<br />۲. چه کسانی باید در این فرآیند مشارکت کنند؟<br />۳. از چه روش&zwnj;ها و راهکارهایی برای تعیین اولویت&zwnj;های تحقیقاتی باید استفاده کرد؟<br />۴. منابع دست&zwnj;یابی به اطلاعات ضروری کدام&zwnj;اند؟[۶]</p>
<p>تحقیق از هر نوعی که باشد، لازم است موضوع آن را با نیازسنجی پژوهشی تعیین و مدیریت کرد. گرچه با توجه به انواع تحقیق بر اساس هدف(بنیادی، کاربردی، تحقیق و توسعه) نوع نیازسنجی و فرآیند آن متفاوت خواهد بود.<br />روشن است که در دانشگاه&zwnj;ها تمرکز بیشتر بر تحقیقات بنیادی است و این تحقیقات پیچیده&zwnj;&shy;تر از آن&zwnj;&shy;اند که بتوان برای آنها در برنامه&zwnj;&shy;ریزی واکنشی[۷] دانشگاه تعیین تکلیف کرد. در این دسته از تحقیقات ذهن&shy;&zwnj;های خلاق و جستجوگرند که &nbsp;به جستجوی دانش و بینش می&zwnj;پردازند و به همین سبب برنامه&zwnj;ریزی مخصوص آنها فراکنشی[۸] خواهد بود. اما این بخش نیز نیاز به مدلی دارد که به دانشجو یا پژوهشگر پیشنهاد موضوع کند و تراکم کار در یک بخش و کم&shy;&zwnj;کاری در بخش&zwnj;&shy;های دیگر را بنماید. برنامه&zwnj;ریزی فراکنشی و نیازسنجیِ مطابق <strong>این نوع برنامه&zwnj;ریزی با تفکر خلاق، خلاقیت و نوآوری منافات ندارد؛ با وجود این خلاقیت را نه صرفا با میزان بداعت هر موضوع که آن را با ارزش اجتماعی&zwnj;اش می&zwnj;سنجد و در این چارچوب مقید می&zwnj;کند.</strong></p>
<p>نگارنده به محدودیت&zwnj;های موجود در انجام این نیازسنجی و برای ایجاد هماهنگی میان دستگاه&zwnj;های پژوهشی و دانشگاه&zwnj;های متولی تحقیقات معماری ایران تا اندازه&zwnj;ای واقف است و می&zwnj;داند که این نیازسنجی صرفا به دست محققی منفرد اجراپذیر نخواهد بود و نیاز به هماهنگی پژوهشگاه&zwnj;ها و دانشگاه&zwnj;های مختلف متولی امر دارد. به علاوه نیازسنجی پژوهشی امری مقطعی نیست و&nbsp; باید در دوره&zwnj;های زمانی معین و ضمن پیشرفت تحقیقات بازنگری شود و همۀ اینها انجام آن را در ایران دشوار می&zwnj;کند. با این حال چنان&zwnj;که آمد؛ مزیت&zwnj;ها و در واقع ضرورت این نیازسنجی و از سوی دیگر آسیب&zwnj;های نبود این طرح کلی&zwnj; آن&zwnj; اندازه است که انجام آن را واجب و فوری سازد و تلاش محققان را برای پیگیری&zwnj;اش برانگیزد. [۹]</p>
</div>
</div>
<div dir="ltr">1. prioritization</div>
<div dir="ltr">2. issues</div>
<div dir="ltr">3. Research priority</div>
<div dir="ltr">4. needs assessment</div>
<div>۵. سعید نظام آبادی فراهانی، &laquo;نیازسنجی پژوهشی&raquo; در کتاب ماه علوم و فنون، ش ۱۰۹، دی ۱۳۸۷. ص ۳۴. برداشت شده از noormags.com در ۲۰ / ۱۰ / ۱۳۹۳.</div>
<div dir="ltr">6. reactive</div>
<div dir="ltr">7. proactive</div>
<div>۸. در طرح مبانی برنامه&zwnj;ریزی پژوهشی در این نوشته از راهنمایی و یادداشت&zwnj;های استاد بزرگوارم آقای محمدرضا تمسکی بهره بردم. از ایشان سپاسگزارم.</div>
--- 
title: "آثار ایرانشهر [۲] (پیرِ رباط سروستان)" 
authors: tahmasbi 
types: blog 
featured: false
featureImg: "/assets/img/posts/fpRQa.jfif" 
slug: fpRQa 
gallery: 
- image_path: "/assets/img/posts/fpRQa.jfif" 
  title: "آثار ایرانشهر [۲] (پیرِ رباط سروستان)" 
- image_path: "/assets/img/posts/fpRQa-1.jfif" 
  title: "دید از شرق به چهارطاق" 
- image_path: "/assets/img/posts/fpRQa-2.jfif" 
  title: "پلان" 
- image_path: "/assets/img/posts/fpRQa-3.jfif" 
  title: "بنای مشهور به خرف‌خانه" 
 
--- 
<p>ویرانۀ مشهور به پیرِ رباط در یک کیلومتری شمال شهر سروستان قرار گرفته است. از این بنا اکنون فقط چهار جرز و یک طاق (چَفت) باقی مانده که در گذشته روی آنها گنبدی تکیه می&zwnj;داده است. مصالح اصلی آن سنگ لاشه و ملات گچ، و در ازاره&zwnj;ها سنگ تراش&zwnj;خورده و در محدودۀ زیر گنبد آجر به کار رفته است. در گوشواره&zwnj;ها و طاقچه&zwnj;ها آثاری از مقرنس به چشم می&zwnj;خورد. هر ضلع این چهارطاق ۱۲/۲۰متر طول و جرزها ۱/۴۰ متر ضخامت دارند. دهانۀ چَفت&zwnj;ها ۵ متر است و شیاری به عمق ۱۰ سانتیمتر در میان هر یک قرار گرفته که احتمالاً محل چارچوبِ در یا پنجره&zwnj;ها بوده است.</p>
<p>در سند ثبتی میراث فرهنگی، قدمت بنا قرن هشتم هجری ذکر شده است. در&nbsp;فرهنگ مردم سروستان نوشتۀ صادق همایونی آمده است که &laquo;مردم آن را منسوب به قطب&zwnj;الدین اولیاء می&zwnj;دانند و معتقدند که او دایی شیخ سعدی و از مشایخ دراویش بوده و در همین محل درس می&zwnj;داده است.&raquo; این اثر &nbsp;با نام &laquo;چهارطاقی رباط&raquo; در ۱۳۷۹ با شمارۀ ۳۳۹۷ در فهرست آثار ملی به ثبت رسیده است. در پنجاه متری شمالی آن نیز اتاقی سنگی و نیمه&zwnj;ویران وجود دارد که اهالی به آن خِرف&zwnj;خانه می&zwnj;گویند. در پایان، به نظر می&zwnj;رسد که این چهارطاق بخشی از یک رباط یا خانقاه &nbsp;بوده که دیگر فضاهای آن ویران شده است.&nbsp;&nbsp;</p>
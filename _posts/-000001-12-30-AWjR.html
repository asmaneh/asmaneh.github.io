--- 
title: "دو روایت کاملا متفاوت از آنچه درک می‌کنیم، می‌کشیم و می‌سازیم" 
authors: badri 
types: blog 
featured: false
slug: AWjR 
gallery: 
- image_path: "/assets/img/posts/AWjR-1.jpg" 
  title: "تصویر شماره ۱ - تاب به روایت یک کودک دوساله" 
- image_path: "/assets/img/posts/AWjR-2.jpg" 
  title: "تصویر شماره ۲ - سه نما از یک هواپیمای جنگی به روایت یک کودک هفت‌ساله" 
- image_path: "/assets/img/posts/AWjR-3.jpg" 
  title: "تصویر شماره ۳ - هواپیمای ساخته‌شده بر اساس طرح یک کودک هفت‌ساله" 
- image_path: "undefined" 
  title: "" 
 
--- 
<p>۱.&nbsp;تقریبا عموی دو برادرم که برادر کوچک&zwnj;تر چند وقتی از دوساله شدنش گذشته است.</p>
<p>تفریح عمده ما از روزهایی که برادر کوچک&zwnj;تر هنوز راه نمی&zwnj;رفت، &laquo;تاب تاب عباسی&raquo; بود؛ یعنی از زیر دو بازویش می&zwnj;گرفتم و کمی بالاتر از سطح زمین تابش می&zwnj;دادم و بر اساس همان شعر معروف از زبان او می&zwnj;خواستم که خدا او را نیاندازد. بعدها متوجه شدم که هرچیزی را در حال نوسان ببیند، با خود می&zwnj;خواند: &laquo;... اباشی ...&raquo; یعنی تاب تاب عباسی.</p>
<p>چند وقت پیش که مشغول قلم و کاغذی بود، یک دایره بسیار کوچک کشید و گفت: &laquo;توپ&raquo;. از من هم خواست که توپ بکشم. من یک توپ چهل&zwnj;تکه فوتبال کشیدم؛ لحظه&zwnj;ای در توپ من دقیق شد و بعد ابراز رضایت کرد. دقیقه&zwnj;ای بعد از من خواست &laquo;اباشی&raquo; بکشم. یک تاب فلزی پارک کشیدم و سعی کردم در ترسیم بر معلق بودن تاب در هوا تاکید کنم. تاب من را برنتابید و خودش دست به کار شد: خطی را از وسط کاغذ شروع کرد، به سمت راست کشید، بعد به اندازه&zwnj;ای که جا داشت خط را به سمت چپ برگرداند و دوباره به سمت راست و این کار را چند بار تکرار کرد. همزمان به زبان خودش می&zwnj;خواند: &laquo;تاب ... تاب ... اباشی ...&raquo; (نک. تصویر شماره ۱).</p>
<p>تازه اشکال کارم را فهمیدم. آنچه من کشیده بودم، صورت تاب بود؛ آن هم یکی از هزاران مصداق از تاب که &laquo;مفهوم تاب&raquo; می&zwnj;توانست بر آن حمل شود؛ مصداق&zwnj;هایی از دست&zwnj;های عمو گرفته، تا عروسک آویزان از فنر در اتاق و تاب&zwnj;های فلزی پارک. من صورت یکی از مصداق&zwnj;های تاب را کشیده بودم و آنچه او کشیده بود، تمثیلی از مفهوم تاب بود؛ مفهومی که بر هر چیزی در حال تاب خوردن صادق باشد. من تابی را که &laquo;دیده&raquo; بودم کشیدم، اما او تابی را کشید که در دست&zwnj;های عمو &laquo;چشیده&raquo; بود.</p>
<p>&nbsp;</p>
<p>۲. برادر بزرگ&zwnj;ترِ همان دوست کوچکمان چند روزی از کلاس اولش گذشته بود که گفت: &laquo;بیا هواپیمای جنگی بسازیم&raquo; و چون می&zwnj;دانست که می&zwnj;گویم: &laquo;برو اول نقشه&zwnj;اش را بکش!&raquo; هواپیما را پیشاپیش از پهلو کشیده بود. وقت ساختن نبود و گفتم از بالا هم بکش، رفت و چند دقیقه بعد دو تصویر دیگر هم کشید: نمای بالا و نمای پایین! (نک. تصویر شماره ۲). به احترام دقتش سعی کردم -هرچند فوری اما- تا می&zwnj;توانم مطابق نقشه از آب درش بیاورم و البته موشک&zwnj;های زیر بال&zwnj;های بزرگ را خودش ساخت. (نک. تصویر شماره ۳).</p>
<p>تصویر آنچه من ساخته بودم و آنچه او کشیده بود یک تفاوت جدی داشت که باید موقع ساخت در نظر گرفته می&zwnj;شد. در آنچه او کشیده بود، در نمای جانبی، بالِ سوی دیگر هواپیما که قاعدتا نباید دیده شود یا می&zwnj;تواند فقط بخش کوچکی از آن دیده شود کامل ترسیم شده بود. از نظر او بالِ سوی دیگر هواپیما را نمی&zwnj;توان نادیده گرفت حتی اگر ضوابط پرسپکتیو حکم کند؛ چون ما می&zwnj;دانیم که آن بال هست و البته اندامی مهم از هواپیمای جنگی هم هست!</p>
<p>او بالِ آن سوی دیگر هواپیما را کشیده بود چون پرسپکتیو یک امر عَرَضی در هنر نقاشی است و دید کودک (اغلب کودکان) تا پیش از &laquo;آموزش رسمی&raquo;، پیراسته از این فرض است. پس کودک آنچه را صرفا &laquo;می&zwnj;بیند&raquo; نمی&zwnj;کشد بلکه چیزی را می&zwnj;کشد که به آن &laquo;آگاهی&raquo; دارد.</p>
<p>&nbsp;</p>
<p>۳. غرض از آوردن این دو مثال آن نیست که بنشینیم و بار دیگر در یک بیانیه تکراری اعلام کنیم که کدام یک ترجیح دارد و یا کدام یک خطاست. اما دست کم این ضرورت را روشن می&zwnj;کند که بدانیم &laquo;دیده&raquo;&zwnj;ها و آن هم دیدن برخی مصادیق و یا &laquo;آموزش&zwnj;های رسمی&raquo; که اغلب بر جریان&zwnj;های جامد مَدرسی استوارند، فهمی کاملا متفاوت از &laquo;آگاهی&raquo; درونی و همچنین &laquo;چشیدن&raquo; کیفیت&zwnj;ها به دست می&zwnj;دهند. به همین ترتیب، ترسیم بر اساس این فهم&zwnj;های متفاوت نتایجی گوناگون در شکل و صورت به دنبال خواهد داشت و این ترسیم&zwnj;های گوناگون، ساخت&zwnj;های معماری بسیار دور از هم &ndash;متنافر یا متضاد- بر جای خواهند گذاشت.</p>
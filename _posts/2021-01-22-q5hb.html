--- 
title: "تحقیقات مسئله‌مدار در معماری| زهرا اهری، هادی ندیمی، صحرا عابری‌زاهد، فاطمه توانایی‌مروی، پریسا رحیم‌زاده، مریم حیدرخانی، شیوا فلاح نجم‌آبادی" 
authors: asmaneh 
types: bap 
categories: articles 
tags: تحقیقات مسئله‌مدار در معماری,روش تحقیق,معماری و نظریه,تئوری معماری,زهرا اهری,هادی ندیمی,صحرا عابری‌زاهد 
featured: false
slug: q5hb 
--- 
<p>مسئله موقعیتی در جهان واقعی است که ما در آن مطلوبی داریم، اما شیوۀ دستیابی به آن برایمان روشن نیست. در معماری، مانند حوزه&zwnj;های دیگر دانش، هدف برخی از تحقیقات حل مسائل واقعی جهان معماری است. هدف از این مطالعه بیان تعریفی از تحقیق مسئله&zwnj;مدار در معماری، اجزا، فرایند و انواع آن است. این تحقیق در چارچوب راهبرد طبقه&zwnj;بندی به&zwnj;منظور روشن کردن خصوصیات این نوع از تحقیقات معماری انجام و برای اجرای آن، ۲۹ رسالۀ دکتری معماری انتخاب شد که در دانشگاه&zwnj;های برتر جهان دفاع شده بود و حل مسئله&zwnj;ای در حوزۀ معماری را دنبال می&zwnj;کرد. در این پژوهش چکیدۀ این رساله&zwnj;ها بررسی و تحلیل شد. این بررسی نشان می&zwnj;دهد که آن دسته از تحقیقاتی را که فرایند اجرای آنها به راه&zwnj;حلی برای مسائل جهان واقعی معماری منتهی می&zwnj;شود، می&zwnj;توان تحقیقات مسئله&zwnj;مدار نامید. در این نوع تحقیقات از چارچوب&zwnj;های علمی&zwnj;ای استفاده می&zwnj;شود که برای حل مسائل جهان واقعی در حوزه&zwnj;های دیگر دانش بسط یافته است و با دو نوع مسائل سروکار دارد: مسائلی با حدود روشن و مسائلی که حدود روشنی ندارند. مسائلی که حدود روشنی ندارند، اغلب در حوزه&zwnj;های میان رشتۀ معماری با رشته&zwnj;های علوم اجتماعی مطرح می&zwnj;شود. این نوع از تحقیقات رویکردی مختلط را دنبال می&zwnj;کند و با انواع دیگر تحقیقات همراه می&zwnj;شود. تحقیقات مسئله&zwnj;مدار برای یافتن راه&zwnj;حل&zwnj;های فنی و راهبردهای طراحی و مدیریتی انجام می&zwnj;شود.</p>
<p>&nbsp;</p>
<p>اهری، زهرا و دیگران. &laquo;تحقیقات مسئله&zwnj;مدار در معماری&raquo;، در <em>فصلنامۀ آموزش مهندسی ایران</em>، دورۀ ۲۲، شماره ۸۷ (پائیز ۱۳۹۹)، ص ۱-۲۹.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="http://ijee.ias.ac.ir/article_115405.html">http://ijee.ias.ac.ir/article_115405.html</a></p>
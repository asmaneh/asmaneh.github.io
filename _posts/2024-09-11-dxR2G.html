--- 
title: "پیشنهادی برای جای‌نام‌شناسی تاریخی اهواز" 
authors: r.mojtahedzadeh 
types: blog 
featured: false
slug: dxR2G 
gallery: 
- image_path: "/assets/img/posts/dxR2G-1.jpg" 
  title: "جای‌نام‌های پیشنهادی بر نقشه سال 1339 اهواز" 
 
--- 
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">اهواز، زادگاه و سکونتگاهم، در بیست سال اخیر یکی از موضوعات اصلی مطالعاتم بوده؛ زمانی که این مطالعات را، به توصیه و راهنمایی استاد فرزانه زنده&zwnj;یاد باقر آیت&zwnj;الله&zwnj;زاده شیرازی (ره)، آغاز کردم، مطالعه از منظر تاریخ شهر و معماری درباب اهواز بسیار اندک و به&zwnj;واقع ناچیز بود. خوشبختانه در سال&zwnj;های اخیر، به یمن دوره&zwnj;های تحصیلات تکمیلی شهرسازی و مطالعات معماری و حضور جمع زیادی از دانشجویان اهوازی یا تحصیل&zwnj;کردة اهواز در این دوره&zwnj;ها، پژوهش درباب تاریخ شهر و معماری اهواز گسترش کمّی و کیفی مطلوبی یافته و شاید دیر نباشد روزی که بتوان مطالعه درباب اهواز را نیز، چون شهرهای تاریخی ایران نظیر اصفهان و شیراز و یزد، حوزه&zwnj;ای پربسامد در مطالعات معماری و شهرسازی ایران به شمار آورد. البته این گسترش، چون هر روند توسعه علمی دیگر، خالی از مشکلات خاص خود نیست؛ مشکلاتی که در فرایند تبدیل مجموعه&zwnj;ای از مطالعات به یک حوزه مطالعاتی بحث و حلّ آنها ضروری است. این یادداشت متکفل پرداختن به یکی از این مشکلات یعنی جای&zwnj;نام&zwnj;شناسی [1] پاره&zwnj;های کلان تاریخ شهر است. این مشکل از تاریخ خاص شهر اهواز که من، تا اطلاع ثانوی، آن را تاریخی دوپاره می&zwnj;نامم، حاصل شده است. [2]</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">اهواز از یک طرف، بنا به شواهد مسلم تاریخی و باستان&zwnj;شناسی، حیات زنده و پرتکاپویی، از عصر عیلام تا قرون نخستین اسلامی، داشته و از سوی دیگر تاریخ پرفراز و نشیب و آکنده از شواهد مادی و متنی از اواسط عصر قاجار به این سو؛ اما در حدّ فاصل این دو دوره کمتر خبر و اثری از اهواز در دست داریم. از همین رو هم تقریباً تمام محققانی که از دوره قاجار به این سو از اهواز سخن گفته&zwnj;اند به دو اهواز اشاره کرده&zwnj;اند، یکی اهواز تاریخی -که دیگر نیست- و دیگری اهواز امروزین که از پیوستن آبادی تازه&zwnj;تأسیسی در این محدوده در عصر قاجار، موسوم به بندر ناصری، به روستای به&zwnj;جامانده از اهواز تاریخی در اواخر عصر قاجار سربرآورد و از سال 1314 رسماً اهواز نام گرفت. پرسشی که اکنون، در مطالعات اهوازپژوهی، با آن مواجهیم آن است که ما باید این پاره&zwnj;های کلانِ تاریخی-جغرافیایی را چگونه بنامیم؟</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">شاید در وهله اول منطقی باشد اهوازی را که زمانی بوده و امروز دیگر نشانی از آن نیست، &laquo;اهواز قدیم&raquo; یا &laquo;اهواز تاریخی&raquo; بنامیم؛ اما هر یک از این نام&zwnj;ها ایراد خاص خود را دارد. &laquo;اهواز قدیم&raquo; نامی است که از عهد ناصری تا اوائل پهلوی برای اشاره به روستای کوچکی که بر بقایای شهر تاریخی اهواز شکل گرفته بود و امروزه منحصر به محلات عامری و صخیریه در شهر کنونی است، به کار می&zwnj;رفت و استفاده از آن برای اهواز تاریخی علاوه بر ایجاد مشکل &laquo;اشتراک لفظ&raquo; در مطالعات، می&zwnj;تواند نوعی زمان&zwnj;پریشی را نیز دامن بزند. &laquo;اهواز تاریخی&raquo; هرچند از این نظر سرراست&zwnj;تر و گویاتر است و اتفاقاً دانشوران متقدمی چون کسروی، امام شوشتری و دیگران از آن استفاده کرده&zwnj;اند، اما امروزه کاربرد آن در این معنا خالی از اشکال و ابهام نیست؛ زیرا زمانی&zwnj;که کسروی و دیگران این اصطلاح را به کار می&zwnj;بردند اهواز کنونی شهری تازه&zwnj;تأسیس و فاقد هرگونه پیشینه تاریخی بود و هرکس درمی&zwnj;یافت که مراد از اهواز تاریخی همان اهوازی است که زمانی بوده و امروز دیگر نیست. اما اکنون، همین اهوازی که هست خود تاریخی را از سرگذرانده و پاره&zwnj;ای از آن نسبت به پاره&zwnj;های دیگر هویت تاریخی متمایزی کسب کرده و از قضا از سال 1398 این پاره متمایز، تحت نام &laquo;بافت تاریخی شهر اهواز&raquo; حریم مصوب و ضوابط مشخص یافته؛ از این رو اکنون دیگر اصطلاح &laquo;اهواز تاریخی&raquo;، آن اندازه که در زمان کسروی و امام شوشتری سرراست بود، سرراست و خالی از ابهام نیست و قاعدتاً در گذر زمان این ابهام و پریشانی بیشتر هم خواهد شد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">مشکل نام&zwnj;گذاری، البته، منحصر به اهواز تاریخی نیست. نام&zwnj;گذاری پاره&zwnj;های اهواز معاصر نیز خالی از ابهام نیست. همان&zwnj;طور که گفتیم پاره&zwnj;ای از اهواز معاصر امروز رسماً &laquo;بافت تاریخی&raquo; نامیده می&zwnj;شود، حال آنکه تنها بخش کوچکی از آن، یعنی همان بقایای شهر قدیم اهواز با بافت ارگانیک و غیرهندسی&zwnj;اش، را می&zwnj;توان تاریخی به معنای رایجِ این واژه در ادبیات شهرسازی شمرد و بخش بزرگی از این بافت ارزشمند که هسته اولیه&zwnj;اش را نظام&zwnj;السلطنه، حاکم قاجاری خوزستان، ریخته عملاً معاصر است؛ یعنی کلیت و مهمترین پاره&zwnj;های آن طی 70 سال، از اواخر ناصری تا نیمه پهلوی دوم، با طرحی هندسی و منظم شکل گرفته است. از سوی دیگر دقیقاً مقابل این بافت ارزشمند، در سمت غرب رودخانه، بافت شهری منحصربه&zwnj;فرد دیگری است که در توسعه&zwnj;های حکومتی پهلوی اول و دوم شکل گرفته و هرچند در حریم بافت تاریخی اهواز قرار ندارد اما شمار مهمی از بناهای تاریخی واجد ارزش شهر، چون کاخ استانداری، ساختمان&zwnj;های راه&zwnj;آهن، بنای سه&zwnj;گوش، خانه&zwnj;های بانک ملی و غیره؛ در آن قرار دارد و طرح شهری&zwnj;اش نیز از طرح&zwnj;های شهری واجدارزش و متقدم در ایران معاصر است. حال اگر محققی بخواهد در ارجاع به تحولات معاصر تاریخ شهر اهواز هویت متمایز روستای اهواز قدیم، ناصری و توسعه&zwnj;های بعدی آن، و اهواز دوره پهلوی را ذیل مقاطع تاریخی تحول یک پدیده ثابت، یعنی اهواز، یاد کند باید چگونه و با چه واژگانی از آنها یاد کند؟</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">پیشنهاد بنده برای حل این معضل تدوین یک جای&zwnj;نام&zwnj;شناسی واحد برای نامیدن این مقاطع تاریخی است. جای&zwnj;نام&zwnj;هایی که پیشنهاد می&zwnj;کنم، و امیدوارم مورد قبول اهل نظر واقع گردد، از این قرار است. برای نامیدن اهواز گذشته، که متقدمان عمدتاً با نام اهواز تاریخی یاد کرده&zwnj;اند، از اصطلاح &laquo;اهواز کهن&raquo; استفاده کنیم. این اصطلاح علاوه برآنکه بر دیرینگی موضوع اشاره می&zwnj;کند، نوعی تقدم ضمنی بر لفظ قدیم نیز دارد و می&zwnj;تواند بر تقدم زمانی مقطع مورد اشاره نسبت به اهواز قدیم نیز دلالت کند. اینگونه می&zwnj;توان اصطلاح &laquo;اهواز قدیم&raquo; را در معنای درست تاریخی خود، یعنی برای اطلاق به آن بخش از بافت تاریخی فعلی اهواز که دارای شبکه معابر ارگانیک و بازمانده&zwnj;ای از نظام هندسی شهر کهن است، استفاده کرد. برای بافت نظام&zwnj;السلطنه&zwnj;ای و منظم اهواز که فرایند شکل&zwnj;گیری و توسعه آن از اواسط قاجار تا اوائل پهلوی دوم به طول انجامیده، می&zwnj;توان از اصطلاح &laquo;اهواز نو&raquo; [3] استفاده کرد. این اصطلاح را، به&zwnj;صورت اهواز نوین، کسروی در مواضعی از <em>تاریخ پانصدساله </em>و دیگر جاهایی که به اهواز پرداخته برای نامیدن آبادی جدید ناصری به کاربرده. سرانجام برای بافت پهلوی اول و توسعه&zwnj;های متعاقب آن تا سال 1335، پیشنهاد بنده &laquo;اهواز جدید&raquo; است. این اصطلاح را از نخستین نقشه این بخش از شهر که در سال 1319 توسط شهرداری اهواز تهیه و در نامیدن آن از عنوان &laquo;شهر جدید اهواز&raquo; استفاده شده، وام گرفته&zwnj;ام. تصویر ضمیمه این محدوده&zwnj;ها را، جز اهواز کهن که نشان چندانی بر سطح زمین ندارد، بر نقشه سال 1339 شهر اهواز نشان می&zwnj;دهد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">تقدیر و تشکر: از استاد بزرگوارم، جناب مهرداد قیومی بیدهندی، بی&zwnj;نهایت سپاسگزارم که علی&zwnj;رغم مشغله فراوان متن اولیه یادداشت را خواندند و نکات ارزنده&zwnj;ای را متذکر شدند.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">1- </span><span dir="LTR" style="font-size: 12.0pt; line-height: 107%; mso-bidi-font-family: 'B Nazanin'; mso-bidi-language: FA;">toponomy</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">2- </span><span lang="FA" style="font-family: 'B Mitra'; mso-bidi-language: FA;">اطلاع ثانوی را از این جهت عرض می&zwnj;کنم که برخی دوستان دانشور بنده، نظیر دکتر علی بحرانی&zwnj;پور، دانشیار گروه تاریخ دانشگاه شهید چمران اهواز، بنا به شواهدی که در جای خود قابل&zwnj;تأمل است، معتقدند صحبت از تاریخ دوپاره درباب اهواز -حداقل به شکلی که اکنون رایج است- خطایی است که بیش از هرچیز ناشی از خلا پژوهش&zwnj;های تاریخی در باب مقطعی خاص از تاریخ اهواز (یعنی قرون 6 تا 12 هجری) است. بنا به نظر دکتر بحرانی&zwnj;پور با توجه به پاره&zwnj;ای شواهد متقن چنانچه این مقطع تاریخی به&zwnj;درستی و با شیوه&zwnj;های نوین پژوهش تاریخی، چون باستان&zwnj;شناسی شهری، تاریخ مادّی و نظایر آن، مطالعه گردد، این تصور دوپاره از تاریخ اهواز رخت برخواهد بست.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">&nbsp;</span></p>
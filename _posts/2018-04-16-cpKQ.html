--- 
title: "نجاتِ «عکّاس بایرون»؛ معرفی مجموعۀ تصاویر ایران و افغانستان از رابرت بایرون در آرچ‌نت" 
authors: حمیدرضا نوری‌مطلق 
types: library 
categories: rahnama 
tags: رابرت بایرون,تاریخ عکاسی,تاریخ عکاسی در ایران,عکس تاریخی,آثار ایران,منابع تاریخ معماری ایران,آرتور پوپ,رضاشاه پهلوی,آرچ نت,archnet,Robert Byron 
featured: false
featureImg: "/assets/img/posts/cpKQ.png" 
slug: cpKQ 
gallery: 
- image_path: "/assets/img/posts/cpKQ.png" 
  title: "نجاتِ «عکّاس بایرون»؛ معرفی مجموعۀ تصاویر ایران و افغانستان از رابرت بایرون در آرچ‌نت" 
 
excerpt: از نقاط قوت آلبومِ بایرون، پوشش تصویری کامل وی از داخل بناهاست. این در حالی است که در این دوره به‌ندرت می‌توان تصاویرِ باکیفیتی از عناصر و جزئیاتِ داخل بناها، پیدا کرد. او همچنین به دلیل مسیرِ سفرش، تعداد قابل توجهی تصویر از منطقۀ خراسان را ضبط کرده و در این مجموعه گردآورده است که همین ویژگی، آن را از سایر عکاسانِ هم‌عصرش متمایز می‌سازد. پرداختن به جزئیاتی نظیر کتیبه ها، تزئینات و کاشی ها از دیگر مشخصه های بارزِ موجود در قابهای بستۀ دوربینِ رابرت بایرون است. 
--- 
<p style="text-align: justify;">در سال ۱۹۳۳ و در دوره ای که جهان، فاصلۀ میان دو جنگ جهانی را سپری می&zwnj;کند، رابرت بایرونِ انگلیسی (۱۹۰۵-۱۹۴۱) نویسنده و مورخ معماری به&zwnj;همراه گروهی از سیاحان به ایران سفر می&zwnj;کنند. مهم&zwnj;ترین فردی که بایرون را در این سفر همراهی کرده، سایکسِ انگلیسی است و گویا در ایران با آرتورآپهام پوپ (مورخ و نویسندۀ تاریخ معماری ایران) دیدار داشته است. در این زمان که با سال ۱۳۱۱ شمسی و دورۀ حکومت رضاشاه پهلوی مصادف است، برهه&zwnj;ای حسّاس در تاریخ معماری ایران رقم می&zwnj;خورد؛ برهه&zwnj;ای که هر سند تاریخی از آن، می&zwnj;تواند کمک شایانی به فهم وضع پیشین بناهای ایران کند. این دوره، همان دوره&zwnj;ای است که ایجاد خیابان&zwnj;های راست محور در بسیاری از شهرهای ایران آغاز شده و دربسیاری دیگر، در شرف آغاز است. از این رو، بررسی اسناد تصویریِ این دوره برای شناخت وضع پیشین بسیاری از بناها که در خیابان کشی سرتاسری زمان رضاشاه، جانِ سالم به&zwnj;در نبرده&zwnj;اند راه&zwnj;گشا خواهد بود. یکی از افرادی که در این زمان به عکاسی از بناهای از دست رفتۀ ایران پرداخته است بایرون است.</p>
<p style="text-align: center;"><img src="https://telegra.ph/file/161bfaca3dd935a6a8784.png" alt="" width="374" height="506" /></p>
<p style="text-align: justify;">رابرت بایرون در مسیر عبور خود از ایران از بسیاری شهرها نظیر بسطام، دامغان، گنبدکابوس، اصفهان، کرمان، تبریز، نایین، قزوین، نیشابور، سبزوار، شیراز، سلطانیه، قم، تایباد، ورامین، یزد، اردستان، زواره، ری، سمنان، طوس، تربت جام، مشهد و ... عبور کرده و ره آورد وی از این سفر طولانی و پربار، کتابی با عنوان جادۀ جیحون به همراه آلبومی از تصاویر وی است. گویا از آنجا که تخصص اصلی این سیاح تاریخِ معماری بوده است، دورازذهن نیست که تصاویرِ وی نیز با چنین رویکردی ثبت و ضبط شده باشند. این آلبوم که بخش&zwnj;هایی از آن به&zwnj;دست ما نرسیده است، هم&zwnj;اکنون حاوی ۳۵۱ تصویرِ دیجیتال&zwnj;شده است که در کتابخانۀ دانشگاه هاروارد از آن نگهداری می&zwnj;شود. از آن&zwnj;جا که تکنیکِ چاپ این تصاویر، تکنیک B&amp;W بوده جزئیات بسیاری از بناهای تاریخ معماری ایران در آن&zwnj;ها به چشم می&zwnj;خورد. مجموعۀ تصاویر دیجیتال موجود از بایرون در این سفر، به طور کامل مربوط به بناهای ایران در آن زمان بوده و بنابراین منبع بسیار مناسبی برای محققان تاریخ معماری ایران در ابتدای دورۀ معاصر به شمار می&zwnj;آید.</p>
<p style="text-align: center;"><img src="https://telegra.ph/file/936dd7a3749501389361e.png" alt="" width="366" height="464" /></p>
<p style="text-align: justify;">یکی از نقاط قوت آلبومِ بایرون، پوشش تصویری کامل وی از داخل بناهاست. این در حالی است که در این دوره به&zwnj;ندرت می&zwnj;توان تصاویرِ باکیفیتی از عناصر و جزئیاتِ داخل بناها، پیدا کرد. او همچنین به دلیل مسیرِ سفرش، تعداد قابل توجهی تصویر از منطقۀ خراسان را ضبط کرده و در این مجموعه گردآورده است که همین ویژگی، آن را از سایر عکاسانِ هم&zwnj;عصرش متمایز می&zwnj;سازد. پرداختن به جزئیاتی نظیر کتیبه ها، تزئینات و کاشی ها از دیگر مشخصه های بارزِ موجود در قابهای بستۀ دوربینِ رابرت بایرون است.</p>
<p style="text-align: center;"><img src="https://telegra.ph/file/dbe60e55c9eb7e23a1499.png" alt="" width="355" height="476" /></p>
<p style="text-align: justify;">ناگفته نماند که بسیاری، همزمانی حضور این دسته از سیاحان را در دورۀ ملی شدن صنعت نفت و نیز نفوذ نازی&zwnj;ها در ایران، دلیلی برای جاسوس پنداشتن این افراد قلمداد نموده&zwnj;اند. در این حوزه هرچند پژوهش&zwnj;هایی صورت گرفته، اما در مورد بایرون گویا هنوز سندِ مشخصی یافت نشده که بتواند او را جاسوسِ بریتانیا در ایران معرفی کند.</p>
<p style="text-align: center;"><img src="https://telegra.ph/file/0a50bbeee03a2c1eda191.png" alt="" width="339" height="425" /></p>
<p style="text-align: justify;">مجموعۀ تصاویر رابرت بایرون از ایران و افغانستان، هم&zwnj;اکنون از طریق سایت Archnet.org&nbsp;در اختیار کاربران قرار دارد. برای دسترسی به آن، می&zwnj;توانید به پیوند زیر بروید:</p>
<p dir="ltr" style="text-align: justify;"><a href="https://archnet.org/collections/18" target="_blank" rel="noopener">https://archnet.org/collections/18</a></p>
<p dir="ltr" style="text-align: center;"><img src="https://telegra.ph/file/01a024ebbd1cd967c0784.png" alt="" width="342" height="428" /></p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">.</p>
<p style="text-align: justify;">&nbsp;</p>
--- 
title: "آبادانی ویرانه‌ها ۳" 
authors: hashemi.mitra 
types: blog 
tags: آبادانی,ویرانه,میترا هاشمی,آسمانه,تاریخ معماری,جنگ,مطالعات معماری ایران 
featured: false
slug: NWmHn 
gallery: 
- image_path: "undefined" 
  title: "" 
 
excerpt: "برخی از ویرانه‌ها متعلق به دولت بود و برخی متعلق به مردم که خواجه رشیدالدین آنها را به ترتیب «دیوانی» و «ملکی» نامیده است. برای آبادانی هریک برنامه‌ای جدا تمهید کردند:" 
--- 
<div>
<div>
<p style="text-align: justify;">برخی از ویرانه&zwnj;ها متعلق به دولت بود و برخی متعلق به مردم که خواجه رشیدالدین آنها را به ترتیب &laquo;دیوانی&raquo; و &laquo;ملکی&raquo; نامیده است. برای آبادانی هریک برنامه&zwnj;ای جدا تمهید کردند:</p>
<br />
<p style="text-align: justify;"><strong>زمین&zwnj;های دیوانی</strong></p>
<br />
<p style="text-align: justify;">مطابق فرمان غازان خان، هر کس بخشی از زمین&zwnj;های بایر دیوانی را آباد می&zwnj;کرد مالک آن می&zwnj;شد. اما چه زمین&zwnj;هایی مشمول این قانون بود؟ زمین&zwnj;های &laquo;قدیم&zwnj;البوار&raquo; که دست کم از ابتدای سلطنت غازان خان، ویران بوده است:&nbsp;&laquo;مواضع دیوانی آنچه قدیم&zwnj;البوار باشد و آنچه به وقت جلوس مبارک مزروع نبوده، از دیه&zwnj;ها و مزارع، جمله از قسم بایر باشد و شرط&zwnj;نامۀ بالتون تمغا فرمود نوشتن که هر آفریده&zwnj;ای که راغب شود و آن را آبادان گرداند ستاند&raquo;</p>
<br />
<p style="text-align: justify;">عامر در قبال مالکیت زمین&zwnj;، موظف بود حصه&zwnj;ای به دیوان بپردازد. این حصه بسته به میزان ویرانی زمین متفاوت بود و معیارِ سنجش ویرانی نیز وضعیت تأسیسات آبرسانی آن بود. بر این اساس، زمین&zwnj;ها را به سه دسته تقسیم و برای هر کدام حصه&zwnj;ای تعیین کردند:</p>
<br />
<p style="text-align: justify;">۱. &laquo;قسم اول آنکه آب و جوی آن موجود باشد و آن را زیادت خرجی و سعی به کار نیاید تا به آب آبادان کارند و حاجت کهریز و نهر و بند نباشد؛ و چون آغاز عمارت کنند، در سال اول که مزروع شود، هیچ به دیوان ندهند؛ و سال دوم از آنچه مقرر شود از حقوق دیوانی دو دانگ بدهند و چهار دانگ از حقوق دیوانی در وجه حق&zwnj;السعی او [عامر] باشد؛ و سال سوم از حقوق دیوانی به&zwnj;موجبی که عادت هر ولایت باشد چهار دانگ و نیم به دیوان دهد و دانگی و نیم جهت حق&zwnj;السعی او باشد؛ و بیرون از آن، حق مزارع و توفیری که در آن باشد تمامت از آن او باشد.&raquo;<br />۲. &laquo;قسم دوم آنچه عمارت آن متوسط باشد و عمارت جوی و استخراج آن کم&zwnj;مؤنت [کم&zwnj;زحمت]؛ و شروط آن هم به&zwnj;موجب مذکور است الا آنکه از حقوق دیوان در سال سوم، چهار دانگ به دیوان دهد و دو دانگ حق&zwnj;السعی او باشد&raquo;<br />۳. &laquo;قسم سوم آنکه عمارات آن دشوار باشد نهر آن را بند باید بست و کهریزش خراب بود و با حال، عمارت باید آورد آن نیز هم به شروط مذکور است لیکن از حقوق دیوانی یک نیمه برساند و یک نیمه در وجه حق&zwnj;السعی او باشد.&raquo;</p>
<br />
<p style="text-align: justify;">به این منظور، نهادی به نام &laquo;دیوان خالصات&raquo; تشکیل شد. برای تسهیل کار مردمی که &laquo;راغب&raquo; به تعمیر زمین&zwnj;های بایر دیوانی بودند، در هر ولایت یکی دو بزرگ معتمد منصوب شدند که مردم به ایشان مراجعه کنند و متن &laquo;یرلیغ&raquo; را بگیرند و بر پشت آن، &laquo;شرط&zwnj;نامه&raquo; را بنویسند و امضا کنند که بعداً کسی حق اعتراض نداشته باشد. &nbsp;</p>
<br />
<p style="text-align: justify;"><strong>زمین&zwnj;های ملکی</strong></p>
<br />
<p style="text-align: justify;">در زمین&zwnj;های &laquo;ملکی&raquo;، که متعلق به مردم بود، بسته به اینکه مالک در دسترس بود یا نه، اوضاع متفاوت بود:</p>
<br />
<p style="text-align: justify;">۱. در زمین&zwnj;هایی که &laquo;در این نزدیکی آبادان بوده&raquo; [اخیرا ویران شده]، عامر موظف بود مالک را بیابد و راضی کند.<br />۲. در زمین&zwnj;های&nbsp;&laquo;قدیم&zwnj;&zwnj;البوار&raquo;، هرکس می&zwnj;خواست بدون اجازه می&zwnj;توانست شروع به کار کند. اگر بعدا کسی مدعی مالکیت زمین می&zwnj;شد و می&zwnj;توانست ادعایش را اثبات کند، عامر موظف بود طبق همان قانونی که برای زمین&zwnj;های دیوانی تعیین شده بود، سهم مالک را بپردازد و مالک بیش از آن هیچ حقی نداشت.</p>
<br />
<p style="text-align: justify;">&nbsp;به گفتۀ خواجه رشیدالدین، از آن پس&nbsp;کار آبادانی ویرانه&zwnj;ها رونق یافت:&nbsp;</p>
<br />
<p style="text-align: justify;">&laquo;بدین موجب شرط&zwnj;&zwnj;&zwnj;نامه&zwnj;ای مؤکد فرمود و احتیاطات بلیغ در شروط رفت که اکثر آن جهت اختصار در این تاریخ نیاوردیم تمامت در شرط&zwnj;نامه&zwnj;ها مسطور است. و این زمان در تمامت ممالک به عمارت آن مشغولند و روز به روز در زیادت است و بسی مردم بدان مستظهر و دیوان خالصات عظیم با رونق و هر سال محصول آن زیادت می&zwnj;شود و زود باشد که خرابه کم یافت شود؛ و نیز فرمود که بائرات هر ولایتی تمامت بر دفتر نویسند و به دیوان آرند تا چون بائرات به مردم دهند به هر دو سال عرض باز خوانند که تمامت معمور شده یا بعض مانده و اگر کسی از نواب تخلیطی کرده باشد و بعضی بائرات پنهان جهت خود برگرفته یا با کسی شریک شده و حصۀ دیوانی او در دفاتر نیامده از آنجا معلوم گردد.&raquo;</p>
</div>
</div>
<div style="text-align: justify;">۱. مطلب برگرفته از حکایت سی و هفتم کتاب&nbsp;تاریخ مبارک غازانی&nbsp;است:&nbsp;رشیدالدین فضل&zwnj;الله،&nbsp;تاریخ مبارک غازانی: داستان غازان خان، به کوشش کارل یان، هرتفورد: استفن اوستین، ۱۹۴۰، ص ۳۴۹ تا ۳۵۶.</div>
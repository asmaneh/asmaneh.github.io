--- 
title: "خانه یک سقف نیست" 
authors: f.afshar 
types: blog 
featured: false
slug: R2vXh 
--- 
<p>در شب ۲۸ آذرماه، برنامهٔ تلويزيونی ثريا به موضوع مسكن پرداخت تا بتواند كمكی به طرح مطرح&zwnj;شده از طرف دولت (نهضت ملی مسكن) باشد. متأسفانه آنچه در اين برنامه مطرح شد دارای نقصان بسيار بود به نحوی كه می&zwnj;توان از آن تحت عنوان پنهانكاری و دستكاری عريان در واقعيت ياد كرد. طرح پيشنهادی كه در اين برنامه مطرح شد مبتنی بر نظريه&zwnj;های نوشهرگرايی (New Urbanism) و ساخت سكونتگاه&zwnj;های خود اتكا بود. اين طرح، جامعه هدف و كاربران اصليی&zwnj;اش را ۴۰ درصد جمعيت شهرنشينی معرفی می&zwnj;كند كه می&zwnj;خواهند از شهرهای بزرگ خارج شده و به روستاها و شهرهای كوچك و متوسط مهاجرت كنند. در اين راستا، راه&zwnj;حل پيشنهادی مجموعه&zwnj;ای از محلات كم&zwnj;تراكم (ويلايی) است كه در اطراف روستاها و شهرهای كوچك و متوسط مستقر شده و در قالب يك عنصر مستقل و منقطع از پيرامونش می&zwnj;تواند با تكيه بر اقتصاد كارگاهی و كشاورزی خانگی حيات خود را آغاز كند. اين طرح باور دارد با بارگذاري مجموعه فعاليت&zwnj;های مورد نياز اين الگوی سكونتی در نقاط زيست&zwnj;پذير اين سرزمين می&zwnj;تواند حيات شهری را شكل دهد. اين طرح پيشنهادی، دارای خطاهای راهبردی متعددی است كه در اين يادداشت كوتاه به سه مورد آن پرداخته می&zwnj;شود: شهرسازی، اقتصادی و اجتماعی.&nbsp; در بعد شهرسازی، ساخت سكونتگاه&zwnj;های خوداتكا ناكارآمدي خود را در نيمهٔ دوم قرن بيستم در اروپا و امريكای شمالی به خوبی نشان داده است.&nbsp;&nbsp;</p>
<p>حتی تجربه&zwnj;های برآمده از نظريه نوشهرگرايی نيز نتوانسته است به راهكار پايداری منتهي شود. در مقابل، با ايجاد شهرك&zwnj;های دروازه&zwnj;دار (نمونهٔ مشهور آن در ايران شهرك باستيی&zwnj;هيلز در لواسان است)، بيش از پيش بحران حومه&zwnj;گرایی را تعميق بخشيده و نابرابری اجتماعی را در جامعه گسترش داده است. از سوی ديگر، وابستگی بيش از حد اين طرح پيشنهادی به كاربری (فعاليت)&zwnj;ها سبب ناديده گرفته&zwnj;شدن سازوكار اصلی حيات شهری شده است. همان&zwnj;گونه كه در يادداشت&zwnj;های پيشين هم با استفاده از نظريه چيدمان فضا (Space Syntax) تاكيد كرده&zwnj;ام، كاربری ميراترين عنصر شهری است و در طول زمان به سرعت تغيير می&zwnj;كند. در مقابل، اين فضای شهری است كه برای مدتی طولانی برجای خواهد ماند. بر مبنای ديدگاه نظريه چيدمان فضا، نحوه همنشينی معابر (فضاها) در شهر بر الگوهای حركتی شهروندان تاثير می&zwnj;گذارد به نحوی كه ميزان حضورپذيری آنها را در فضاهای شهری گوناگون شكل می&zwnj;دهد. اين حضورپذيری مبنای كيفيت سرزندگی فضاهای شهری است؛ كيفيتی كه محرك حضور كاربری&zwnj;ها (فعاليت&zwnj;ها) و تراكم در فضاهای شهری هستند. از اين رو، سرزندگی فضای شهری به ميزان دسترسی آن توسط شهروندان (جايگاه آن در شبكه معابر) وابسته است. بنابراين يك طرح توسعه مسكن برای شهروندان در صورتی می&zwnj;تواند موفق باشد كه با دركی صحيح از الگوی جابه&zwnj;جايی شهروندان در يك پهنه سرزميني (از مقياس محله تا منطقه) صورت گيرد.&nbsp;&nbsp;متأسفانه طرح مطروحه هيچ اشاره&zwnj;ای به اين امر نكرده و با انتقاع كامل از مجموعه پيرامونش اين موضوع را مسكوت گذاشته است. اين امر منجر به سقوط اين طرح پيش از بهره&zwnj;برداری آن خواهد شد، زيرا ارتباط وسيع، مستقيم و سريعي با پيرامون وجود ندارد تا حيات اين سكونتگاه جديد را تضمين كند. همين خطای راهبردی در پروژهٔ مسكن مهر نيز روی داد و سبب ناكارآمدی و توقف آن شد. در ضمن، در گزارش نخستينی كه در اين برنامه ارائه شد اين موضوع به خوبی قابل مشاهده است. خدماتی وجود ندارد يا سرمايه&zwnj;گذاری جديدی در اين سكونتگاه جديد (مسكن مهر) صورت نمی&zwnj;گيرد زيرا دسترسی مطلوبی بين مجموعه&zwnj;های ساخته&zwnj;شده و شهر تهران وجود ندارد.&nbsp; در ادامه، به شكل عجيب و حيرت&zwnj;انگيزی توسعه حمل&zwnj;ونقل&zwnj;محور (TOD) با عدله&zwnj;ا&zwnj;ی ضعيف، ساده&zwnj;انگارانه و غيرعلمی رد می&zwnj;شود. در مقابل با تكيه بر خودبسندگی نهفته در اين طرح، شهر جديد پيشنهادی در قالب محلات كوچك طرح&zwnj;ريزی می&zwnj;شود. تجميع تمام نيازهای روزانه شهروندان (مسكن، كار و فراغت) در فاصله نزديك محل سكونت آنها عملا بازگشت به شهر پيشاصنعتی (كارگاهی) است، شهری كه معضلات بسياری اعم از اجتماعی و بهداشتی را برای ساكنينش ايجاد كرد. جداسازی كاربری&zwnj;ها در معماری و شهرسازی مدرن واكنشی به سقوط زيستی در چنين محيط شهری بود. در قرن بيست&zwnj;ويكم نيز، مطرح شدن ايده&zwnj;های فضای سوم و مكان سوم، سرزندگی و كارآمدی محلات را در قالب عملكرد دوگانه سكونت- فراغت يا كار- فراغت جست&zwnj;وجو می&zwnj;كند. كاربری&zwnj;های كار و مسكن به دليل مختصاتی كه دارند تا امروز نتوانسته&zwnj;اند الگويی كارآمد و پايدار را برای همنشينی در كنار يكديگر ارائه دهند. حتی با بروز كرونا نيز شاهد آن هستيم كه دوركاری نتوانسته است جانشين فضای كار شود و بيشتر در قالب گزينه مكمل مطرح شده است. اين طرح در تبيين طيف فعاليت&zwnj;های سكونتگاه جديد و دسترسی به آنها دچار سردرگمی است. از سويی، بر تجميع مسكن، كار و فراغت در اين محلات سخن به ميان می&zwnj;آورد كه افراد به صورت پياده به آنها دسترسی دارند. از سوی ديگر، در جزييات تنها به كاربری&zwnj;های محلی پرداخته شده است ولی چگونگی تأمين نياز به كاربری&zwnj;های فرامحلی (مانند دفاتر دولتی، مراكز درمانی تخصصی، مراكز تفريحی و...) و نحوه دسترسی به آنها را در ابهام گذاشته است. با توجه به آنكه اين طرح پيشنهادی در مبنای نظری خود دسترسي ساكنانش به حمل&zwnj;ونقل عمومی را قطع كرده است (رد غير قابل قبول ايده TOD)، آن ابهام در عمل منجر به افزايش وابستگی ساكنان اين طرح به خودروی شخصی می&zwnj;شود. اگر ملاحظه شود كه اين طرح برای دهك&zwnj;های پايينی جامعه تدوين شده است، اين رويكرد در زمينه حمل&zwnj;ونقل تناقضی آشكار با سبد هزينه&zwnj;های اين دهك&zwnj;ها دارد. بر اساس گزارش اخير مركز آمار (آبان ۱۴۰۰)، حمل&zwnj;ونقل سومين كالای پرهزينه پس از مسكن و اقلام خوراكی برای دهك&zwnj;های پايينی جامعه است. اين طرح پيشنهادی نه تنها از بار هزينه&zwnj;ای ساكنانش نخواهد كاست بلكه بر هزينه&zwnj;های آنها نيز خواهد افزود، زيرا بدون خودرو زندگی در اين سكونتگاه پيشنهادی امكان&zwnj;پذير نخواهد بود.&nbsp; در بعد اقتصادی، سازوكار اين طرح برای اشتغال با زمانه&zwnj;ای كه در آن زندگی می&zwnj;كنيم بسيار غريب است. در زمانه&zwnj;ای كه از آن به عنوان عصر شتاب تاريخ ياد مي&zwnj;شود، خودكارسازی (Automation) غروب طبقه كارگر و طلوع طبقه خلاق را نويد می&zwnj;دهد و شاهد ادغام غول&zwnj;های صنعتی در يكديگر هستيم، اين طرح از خانه مولد و بازگشت به اقتصاد پيشاصنعتی (كارگاهی و خانگی) سخن می&zwnj;گويد. هر چند در ظاهر از ايده&zwnj;های خودكارسازی سخن به ميان آمده است ولی آنچه به عنوان مصداق عملی ذكر شده و در گزارش دوم برنامه نيز نمايش داده شد، ذهن را به سمت مواردی مانند صنايع تبديلی (خشكبار، ترشيجات)، صنايع دستی (فرش، گليم)و ... می&zwnj;برد. اين&zwnj;گونه اشتغال، اشتغال سياه است و جز پس&zwnj;افتادگی برای اقتصاد ملی هيچ دستاوردی براي ايران و ايرانی ندارد. اگر به جای اين&zwnj;گونه مشاغل، ساكنان اين طرح امكان دسترسي سريع و وسيع به شهرها و مراكز اقتصادی- صنعتی كشور می&zwnj;داشتند بهره&zwnj;وری بالاتری را به نمايش می&zwnj;گذاشتند و به پيشرفت و اعتلای اقتصاد ملی كمك چشمگيری می&zwnj;كردند. حتی اگر فرض شود كه در اين الگوی پيشنهادی اشتغال مبتنی بر تكنولوژی&zwnj;های فناورانه قابل حصول است، هزينه تجهيزات و ماشين&zwnj;آلات اوليه آن چه نسبتی با سبد درآمدی دهك&zwnj;های پايينی دارد؟ در نهايت در بعد اجتماعی، طرح پيشنهادی تاكيد شگرفی بر وقوع مهاجرت معكوس ۴۰ درصدی از شهرهای بزرگ به حومه&zwnj;ها (در قالب روستاها و شهرهای كوچك و متوسط) در سطح جهانی در آينده می&zwnj;كند و آن را به ايران نيز تعميم مي&zwnj;دهد. مبنای اين داده مشخص نيست، حتی اگر فرض شود كه صحيح است ولی با لحاظ كردن گزارش&zwnj;های سازمان ملل متحد دربارهٔ چشم&zwnj;انداز شهرنشينی جهانی (۲۰۱۸) در تناقض است. بر مبنای اين گزارش تا سال ۲۰۳۰ جمعيت شهرنشين در شهرهای بزرگ (بالای ۳۰۰ هزار نفر) از ۳۲ درصد به ۳۷ درصد خواهد رسيد. همين گزارش برای ايران پيش&zwnj;بينی می&zwnj;كند كه تعداد شهرهاي بزرگ از ۲۸ به ۳۴ خواهد رسيد و كلان&zwnj;شهر تهران جمعيت بالای ۱۰ ميليون نفر را تجربه خواهد كرد. با توجه به اين داده&zwnj;ها، سخن از مهاجرت معكوس چه نسبتی با واقعيت شهرنشينی در ايران و جهان دارد؟ آيا لازم است سرمايه ملی و بين&zwnj;نسلی را صرف گسترش سكونتگاه&zwnj;های جديد پيرامون روستاها كنيم كه به زودی خالی از سكنه خواهند شد يا آن را در شهرهايی هزينه كنيم كه محل اسكان نسل&zwnj;های آينده است؟ سخن پايانی اين يادداشت با دست&zwnj;اندركاران برنامهٔ ثريا است. با توجه به آنكه اين برنامه دغدغهٔ پيشرفت و توسعهٔ ايران و ايرانی را دارد، توقع می&zwnj;رود كه يك بازنگری وسيع در سازوكار كارشناسی&zwnj;اش انجام دهد تا با اين&zwnj;گونه شيرين&zwnj;كاری&zwnj;ها مخاطبان&zwnj;شان را گمراه نكنند. اگر قرار است كه مسألهٔ مسكن در اين كشور حل شود نه آنكه با مُسكن به تعويق بيفتد، لازم است ابتدا به صورت كارشناسی و فرای دعواهای سياسی، دلايل شكست تجربه&zwnj;های قبلی، به خصوص مسكن مهر توسط كارشناس معتبر مورد بحث و گفت&zwnj;وگوی آزاد ملی قرار بگيرد. آنگاه از دل آن راه&zwnj;حلی به دست خواهد آمد كه می&zwnj;تواند گره&zwnj;ای از مشكلات مسكن در اين سرزمين باز كند. مسكن يكی از اصلی&zwnj;ترين نيازهای يك شهروند برای داشتن زندگی شرافتمندانه است ولی تأمين مسكن محدود به يك سقف، چهار ديوار و يك باغچه نيست!<br /><br /></p>
<p>این یادداشت نخست در روزنامهٔ اعتماد چهارشنبه ۲۹ دی چاپ شده است.&nbsp;</p>
<p>&nbsp;</p>
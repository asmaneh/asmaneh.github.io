--- 
title: "هدیه‌ای برای پادشاه ویلهلم دوم" 
authors: mahmoodian_new 
types: blog 
featured: false
featureImg: "/assets/img/posts/GBaRz.jfif" 
slug: GBaRz 
gallery: 
- image_path: "/assets/img/posts/GBaRz.jfif" 
  title: "هدیه‌ای برای پادشاه ویلهلم دوم" 
- image_path: "/assets/img/posts/GBaRz-1.jfif" 
  title: "Portrait of Abdul Hamid II of the Ottoman Empire" 
- image_path: "/assets/img/posts/GBaRz-2.jfif" 
  title: "Rudolf Ernst Brünnow, Mschatta facade 2, 1897-98" 
- image_path: "/assets/img/posts/GBaRz-3.jfif" 
  title: "Rudolf Ernst Brünnow, Mschatta facade, 1897-98." 
- image_path: "/assets/img/posts/GBaRz-4.jfif" 
  title: "بازسازی نمای مشتا در موزۀ برلین" 
- image_path: "/assets/img/posts/GBaRz-5.jfif" 
  title: "عکس هوایی از قصر مشتا. سمت راست باقی‌مانده نمایی است که اکنون در موزۀ برلین نگهداری می‌شود." 
- image_path: "/assets/img/posts/GBaRz-6.jfif" 
  title: "نمای قصر مشتی در موزۀ برلین. ۱۹۰۴ میلادی" 
 
--- 
<div>
<div>
<p>چند روز پیش از کریسمس سال ۱۹۰۳ میلادی، ۴۲۲ جعبۀ مکعبی&zwnj;شکل به وسیلۀ کشتی از بیروت به هامبورگ، و سپس از طریق رودخانه&zwnj;های البه [۱] و اشپری [۲]&nbsp;وارد کانال کوپفرگرابن [۳]&nbsp;شد و در مقابل موزۀ برلین تخلیه شد. جعبه&zwnj;ها شامل سنگ&zwnj;هایی با تزیینات فاخر بود که نمایی با بیش از سی متر طول و ارتفاع پنج متر را می&zwnj;ساختند. [۴]</p>
<p>این سنگ&zwnj;ها که اکنون باید در موزۀ برلین به حیات خود ادامه می&zwnj;دادند بخشی از یکی از نماهای قصری در بیابانی در شام در سی کیلومتری جنوب عمان و اردن امروزی بودند. قصر را محلیان مُشَتّا می&zwnj;خواندند که به معنای کاخ زمستانی است. قصر پلانی مربع&zwnj;شکل به ضلع ۱۴۴م و بارویی سنگی با برج&zwnj;هایی در نبش&zwnj;ها و برج&zwnj;هایی نیم&zwnj;گرد در اضلاع دارد. ساخت بخش&zwnj;هایی از بنا هیچ&zwnj;گاه به پایان نرسیده بود. نمای جنوبی بنا، که شامل ورودی است، آکنده از تزیینات حجاری بود. پهنۀ میانی نما شامل بیست مثلث رو به بالا و بیست مثلث رو به پایین بود. در میانۀ هر مثلث گل درشتی قرار گرفته بود و زمینۀ مثلث&zwnj;ها را نقوش گیاهی و جانوری تزیین کرده بود. [۵]</p>
<p>قصر و نمای پرتزیینش در اواخر سدۀ نوزدهم و اوایل سدۀ بیستم میلادی توجه شرق&zwnj;شناسان آلمانی را به خود جلب کرد. در فاصلۀ میان سال&zwnj;های ۱۸۹۷ و ۱۸۹۸م رودولف ارنست برونو، عربی&zwnj;دان، و آلفرد فون دومازوسکی به شبه جزیرۀ عربستان سفر کردند. آنها حاصلِ سفرشان را چند سال بعد به صورت یک کتاب سه&zwnj;جلدی منتشر کردند. این مجموعه شامل بردداشت&zwnj;هایشان از بناهای تاریخی در محل و اطلاعات موجود دربارۀ آنها در برخی متون بود. جلد دوم مفصلاً به مشتا می&zwnj;پرداخت. [۶]&nbsp;برداشت&zwnj;های باارزش برونو از مشتا، که شامل یک نقشۀ توپوگرافی از محل، پلان و نماهای قصر و عکس&zwnj;هایی از آن بود، سبب شد تا این بنا به سرعت در جامعۀ علمی آلمانی&zwnj;زبان مطرح شود؛ چنانکه برخی دربارۀ تاریخ&zwnj;گذاری آن و مقایسه&zwnj;اش با قصرهای صحرایی دیگری، همچون قصیر عمره، که در آن زمان مطرح شده بود، به بحث نشستند؛ و برخی دیگر در نوشته&zwnj;های ادبی&zwnj;تر آن را با داستان&zwnj;های هزار و یکشب مرتبط دانستند. [۷]</p>
<p>در سال ۱۹۰۲م یوزف اشترزیگوسکی [۸]&nbsp;اتریشی، پروفسور رشتۀ تاریخ هنر، که با برونو در ارتباط بود، تصاویر مشتا را دید و فوراً به ارزشِ بنا پی برد. او، که در آن زمان مشاورِ موزۀ کایزر فردیردریشِ [۹]&nbsp;برلین برای خرید آثار تاریخی بود، دربارۀ مشتا با رییس موزه صحبت کرد. رییس موزه بر آن شد تا هر چه سریع&zwnj;تر توجه پادشاه ویلهلم دوم [۱۰]&nbsp;را نسبت به این بنا جلب کند.&nbsp; [۱۱]&nbsp; &nbsp;</p>
<p>&nbsp;در روز چهارم نوامبر سال ۱۹۰۳ میلادی قطاری از برلین به سمت استانبول حرکت کرد که حاوی چهار اسب اصیل و زین&zwnj;هایشان، به همراه نامه&zwnj;ای شخصی از طرف پادشاه آلمان به سلطان عثمانی بود. سلطان عبدالحمید دوم چهار روز پس از رسیدنِ پیک&zwnj;ها آنها را به حضور پذیرفت؛ و بارها تعجب خود از زیبایی بی&zwnj;حد اسب&zwnj;ها را ابراز کرد. اسب&zwnj;ها هدیه&zwnj;ای بود از طرف پادشاه آلمان در مقابل نمای تزیین&zwnj;دار مشتا! [۱۲]&nbsp; &nbsp;</p>
</div>
</div>
<div dir="ltr">1.Elbe</div>
<div dir="ltr">2.Spree</div>
<div dir="ltr">3.Kupfergraben</div>
<div dir="ltr">4.Eva Maria Troelenberg, connecting art histories in the museum: Mschatta in Berlin, p. 11.</div>
<div>۵. مهرداد قیومی بیدهندی، &laquo;معماری روزگار امویان&raquo;. در مهرداد قیومی بیدهندی، تاریخ هنر در تمدن اسلامی: معماری، در زیر چاپ.</div>
<div dir="ltr">6.Br&uuml;nnow, Rudolf-Ernst and Adolf Von Domaszeweski, Provencia Arabia, Vol. II, Strasburg 1905.</div>
<div dir="ltr">7.Eva Maria Troelenberg, connecting art histories in the museum: Mschatta in Berlin, p. 53-57.</div>
<div dir="ltr">8.Josef Strzygowski</div>
<div dir="ltr">9.Das Kaiser-Friedrich-Museum</div>
<div dir="ltr">10.Kaiser Wilhelm II</div>
<div dir="ltr">11.Eva Maria Troelenberg, connecting art histories in the museum: Mschatta in Berlin, p. 60.</div>
<div dir="ltr">12.Ibid, p. 61.</div>
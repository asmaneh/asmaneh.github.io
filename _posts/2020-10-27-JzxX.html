--- 
title: "مطالعهٔ تطبیقی پدیدارشناسی معماری در نظریات یوهانی پالاسما و استیون هال| محمدامین شریفیان، نیر طهوری، ایرج اعتصام، حسین ذبیحی" 
authors: asmaneh 
types: bap 
categories: articles 
tags: معماری و نظریه,پدیدارشناسی,یوهانی پالاسما,استیون هال,محمدامین شریفیان,نیر طهوری,ایرج اعتصام,حسین ذبیحی 
featured: false
slug: JzxX 
--- 
<p>پدیدارشناسی ازمهم&zwnj;ترین نحله&zwnj;های فلسفی قرن بیستم، در دهه&zwnj;های پایانی این قرن به&zwnj;عنوان رویکردی مؤثر بر شناخت بهتر در نظریه&zwnj;پردازی معماری به &zwnj;کار گرفته شد. مطالعهٔ حاضر با پرسش از مفاهیم کلیدی به بررسی دیدگاه&zwnj;های یوهانی پالاسما و استیون هال می&zwnj;پردازد، با این هدف که در تبیین روشن&zwnj;تر شیوه پدیدارشناسی معماری، وجوه اشتراک و افتراق دیدگاه&zwnj;های آن&zwnj;ها را هم نشان دهد. نتایج مطالعه آشکار می&zwnj;کند &zwnj;که با تأثیرپذیری از موریس مرلوپونتی، ادراک چندحسی و بدن&zwnj;مند معماری مفهوم کلیدی مشترک میان نظریات این دو معمار است. نقد بینایی&zwnj;محوری، تمرکز بر لامسه و بساوایی، خاطره و تخیل، سکوت و آهستگی در نظریات پالاسما، هم&zwnj;راستا با مفاهیم نور، رنگ، پارالاکس و دیرند زمان در نظریات هال است. از سوی دیگر، اگرچه فرم از درون&zwnj;مایه&zwnj;های نظریات استیون هال است، یوهانی پالاسما با طرح مفهوم اتمسفر، بر عدم اولویت فرم در معماری تأکید می&zwnj;کند. پژوهش حاضر، به شیوهٔ کیفی به روش توصیفی-تحلیلی انجام شده است.</p>
<p>&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="http://kimiahonar.ir/article-1-1737-fa.html">http://kimiahonar.ir/article-1-1737-fa.html</a></p>
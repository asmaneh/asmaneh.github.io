--- 
title: "مسجد جامع ورامین، بازشناسی روند شکل‌گیری و سیر تحول" 
authors: حسین نخعی 
types: bap 
categories: asmaneBooks 
tags: مسجد جامع ورامین,بازشناسی شکل گیری مسجد جامع ورامین,مسجد جامع ورامین، بازشناسی روند شکل گیری و سیر تحول,حسین نخعی,معماری ایلخانی,معماری دوره ایلخانان 
featured: false
featureImg: "/assets/img/posts/Kwfp8.jpg" 
slug: Kwfp8 
gallery: 
- image_path: "/assets/img/posts/Kwfp8.jpg" 
  title: "مسجد جامع ورامین، بازشناسی روند شکل‌گیری و سیر تحول" 
 
--- 
<p style="text-align: justify;">مسجد جامع ورامین بنایی است در ورامین، ۴۲ کیلومتری جنوب تهران، که تا چند دهۀ پیش خارج از بافت بوده و امروزه میان یک میدان شهری قرار دارد؛ بنایی مستطیل&zwnj;شکل با ابعاد ۴۳ &times; ۶۶ متر که یکی از بهترین نمونه&zwnj;های مساجد چهارایوانی است. این بنا در اواخر دورۀ ایلخانان ساخته شده و نیمۀ غربی آن را پس از مدت&zwnj;ها ویرانی طی سال&zwnj;های اخیر بازسازی کرده&zwnj;اند.&nbsp;</p>
<p style="text-align: justify;">عبارت&zwnj;های بالا کمابیش در عمدۀ نوشته&zwnj;هایی که موضوعشان مسجد جامع ورامین است به چشم می&zwnj;&zwnj;خورد و برای معرفی این بنا از آن استفاده می&zwnj;شود؛ عبارت&zwnj;هایی که نکاتی درخور توجه را در خود دارد که دقت در آنها می&zwnj;تواند در نگاه ما به این بنا مؤثر باشد. اولین نکته به مکان قرارگیری آن مربوط است. بنای معرفی&zwnj;شده در بالا به جایی در ۴۲ کیلومتری جنوب تهران به نام ورامین منسوب شده که تا پیش از گسترشش مسجد جامعی بیرون از بافت شهر داشته &zwnj;است. دومین نکته دربارۀ خودِ بنا است. بنایی مستطیل&zwnj;شکل با ابعادی مشخص که چهار ایوان دارد. حال آنکه تا پیش از بازسازی&zwnj;اش تقریباً نیمی از بنا وجود نداشته&zwnj; و مشخص نیست ابعاد دقیق بنا و وجود ایوان چهارم بر اساس چه مدارکی مطرح شده &zwnj;است. ما نکتۀ دیگری هم در این عبارت&zwnj;ها وجود دارد و آن زمان ساخت این بنا است: اواخر دورۀ ایلخانان؛ یعنی بیش از هفتصد سال پیش. به عبارت دیگر بنایی که امروزه به نام مسجد جامع ورامین می&zwnj;شناسیم، بیش از هفتصد سال قدمت دارد. حال بجاست بپرسیم آنچه در بالا به این بنای هفتصدساله نسبت داده&zwnj;اند، چقدر اصالت دارد؟ ورامینی که توصیفش جایی در جنوب تهران است چقدر با ورامینی که زمانی مسجدی جامع در آن ساخته شده، نسبت دارد؟ بافتی که مسجد خارج از آن بوده قدمتش بیشتر است یا مسجد؟ چه قسمت&zwnj;هایی از آنچه اکنون در تصاویر و حین بازدید از بنا مشاهده می&zwnj;کنیم، طی مرمت و بازسازی به بنا اضافه شده&zwnj; و چه قسمت&zwnj;هایی اصیل است؟ مسجد پیش از ویرانی چه ویژگی&zwnj;هایی داشته &zwnj;است؟ ویران&zwnj;شدن نیمۀ غربی آن مربوط به چه سالی و بر اثر چه حادثه&zwnj;ای است؟</p>
<p>&nbsp;</p>
<p style="text-align: right;">نخعی، حسین. <em>مسجد جامع ورامین، بازشناسی روند شکل&zwnj;گیری و سیر تحول</em>. تهران: روزنه&rlm;، ۱۳۹۷.</p>
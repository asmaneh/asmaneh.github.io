--- 
title: "بازاندیشی تاریخ‌نگاشت معماری | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
authors: mqayoomi 
types: blog 
tags: تاریخ‌نگاشت,معماری,کتاب‌نگاشت,نظریه,تاریخ,و,هنر,مهرداد,قیومی,بیدهندی,آسمانه,مطالعات,ایران,دانشگاه,شهید,بهشتی 
featured: true
featureImg: "/assets/img/posts/X8nbq.jpeg" 
slug: X8nbq 
gallery: 
- image_path: "/assets/img/posts/X8nbq.jpeg" 
  title: "بازاندیشی تاریخ‌نگاشت معماری | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
 
excerpt: "این کتاب حاوی گزیده‌ای است از مقالات عرضه‌شده در پنج همایش که بین سال‌های ۲۰۰۳  تا ۲۰۰۶ برگزار شده است. موضوع برخی از همایش‌ها بررسی رابطه‌ی تاریخ معماری با دیگر حوزه‌های پژوهشی، و موضوع برخی دیگر نقد دیدگاه‌های غربی در تاریخ معماری است. نویسندگانِ مقالاتْ پژوهشگر تاریخ معماری و رشته‌های مرتبط با آن، و از ملل گوناگون‌اند؛ پس رویکردهای گوناگونی به تاریخ معماری دارند. " 
--- 
<p style="text-align: justify;">۳. بازاندیشی تاریخ&zwnj;نگاشت معماری<br />(پاره&zwnj;ای دیگر از کتاب&zwnj;نگاشت توضیحی نظریه&zwnj;های تاریخ معماری و هنر)<br /><br />&zwnj;مشخصات کتاب</p>
<p dir="ltr" style="text-align: justify;"><strong>Arnold, Dana (ed.). (2010). Art History: Contemporary Perspectives on Method. Oxford: Blackwell, 175 pages.</strong></p>
<p style="text-align: justify;"><br /><br />&zwnj;بررسی کتاب</p>
<p style="text-align: justify;">این کتاب حاوی گزیده&zwnj;ای است از مقالات عرضه&zwnj;شده در پنج همایش که بین سال&zwnj;های ۲۰۰۳ تا ۲۰۰۶ برگزار شده است. موضوع برخی از همایش&zwnj;ها بررسی رابطه&zwnj;ی تاریخ معماری با دیگر حوزه&zwnj;های پژوهشی، و موضوع برخی دیگر نقد دیدگاه&zwnj;های غربی در تاریخ معماری است. نویسندگانِ مقالاتْ پژوهشگر تاریخ معماری و رشته&zwnj;های مرتبط با آن، و از ملل گوناگون&zwnj;اند؛ پس رویکردهای گوناگونی به تاریخ معماری دارند. <br />تاریخ معماری از دیرباز ذیل تاریخ هنر بود؛ زمانی وارد مدارس معماری شد؛ و سرانجام در سده&zwnj;ی بیستم، رشته&zwnj;ای مستقل شد و نظرگاه&zwnj;ها و موضوعات و روش&zwnj;های خاص خود را یافت. تاریخ معماری در دو دهه&zwnj;ی اخیر دچار تحولات فراوان شده است. پیش از این، دو شیوه&zwnj;ی روایت در نگارش تاریخ معماری غالب بود؛ یکی روایت معمار، به&zwnj;مثابه&zwnj;ی نابغه، و دیگری روایت سبک معماری. تعامل تاریخ معماری با دیگر رشته&zwnj;ها سبب تردید در برخی اصول و باورهای قدیمی و نقد این دو شیوه&zwnj;ی روایت شده است. همچنین تاریخ معماری پیش از این، از نظرگاه صاحبان قدرت و غربیان نوشته می&zwnj;شد. در پی گسترش میان&zwnj;رشته&zwnj;ای و بین&zwnj;المللی تاریخ معماری، و نیز پیش آمدن رویکردهای فمینیستی و مارکسیستی و پسااستعماری، این نظرگاه&zwnj;ها با انتقادات جدی مواجه شده است. این انتقادات موضوعات و دیدگاه&zwnj;هایی جدید برای نگارش تاریخ معماری به همراه آورده است. <br />هدف کتاب بررسی این گسترش میان&zwnj;رشته&zwnj;ای و بین&zwnj;المللی و دست&zwnj;یابی به تکثر و تنوع در نظرگاه&zwnj;ها، موضوعات، روش&zwnj;ها، و ابزارهای تاریخ معماری است. مقصود گردآورندگان کتاب بازاندیشی تاریخ&zwnj;نگاشت معماری جانب&zwnj;داری از یک دیدگاه و رد دیدگاه&zwnj;های دیگر نیست؛ بلکه نشان دادن وضع کنونی رشته پس از تحولات اخیر است. اما از آنجا که معرفی همه&zwnj;ی وجوه این تحول در یک کتاب ممکن نیست؛ بخشی از آن را بررسی کرده&zwnj;اند که احتمالاً در گسترش آتی رشته&zwnj;ی تاریخ معماری مؤثر است. در کتاب، تعامل میان&zwnj;رشته&zwnj;ای و بین&zwnj;المللی تاریخ معماری علاوه بر وجوه نظری، در عمل و با بررسی نمونه&zwnj;های موردی نیز نشان داده شده است. <br />کتاب شامل سه بخش است. بخش نخست تأملی است در ماهیت میان&zwnj;رشته&zwnj;ای تاریخ معماری. معماری از یک سو در شمار هنرهای بصری است و از سوی دیگر ظرف فعالیت&zwnj;های اجتماعی انسان. پس تاریخ معماری از سویی با تاریخ هنر مرتبط است و از سوی دیگر با علوم اجتماعی و انسانی. نیز شواهد باقی از معماری گذشته، که در تاریخ معماری از آن بهره می&zwnj;بریم، شواهد کتبی و مادی است. تاریخ معماری در استفاده از شواهد کتبی با تاریخ، و در استفاده از شواهد مادی با باستان&zwnj;شناسی سروکار دارد. مقالات این بخش جستجویی است در اشتراک و افتراق تاریخ معماری با رشته&zwnj;های تاریخ هنر، باستان&zwnj;شناسی، علوم اجتماعی و انسانی، معماری، و تاریخ.<br />در بخش دوم، برخی از دستاوردهای قدیم و جدید تاریخ معماری نقد شده است. رشته&zwnj;ی تاریخ معماری در مرحله&zwnj;ی گذار است؛ گذاری که ممکن است یا اسباب ترقی رشته شود، یا اسباب تباهی آن. به&zwnj;هر روی، این گذار برای تاریخ معماری ضروری است. به مقتضای همین وضعیت گذار است که پژوهشگران کنونی به پژوهش&zwnj;های پیشین و نظرگاه&zwnj;ها و موضوعات و روش&zwnj;های آنها با تردید می&zwnj;نگرند. مقالات این بخش تلاشی است برای آشکار کردن کاستی&zwnj;ها و مغفولات تاریخ معماری؛ از آنچه مربوط به شواهد است تا آنچه مربوط به تفسیر مورخ، پیش&zwnj;فرض&zwnj;ها، و نظرگاه اوست. با نقد دیدگاه&zwnj;های پیشین در تاریخ معماری، زمینه&zwnj;ی بازنگری تواریخ معماری گذشته فراهم می&zwnj;شود. چنین نقدی در درک کنونی ما از محیط ساخته شده نیز مؤثر است.<br />بخش سوم درباره&zwnj;ی فواید گسترش مرزهای تاریخ معماری است. مواجهه با رشته&zwnj;های دیگر هم برای تاریخ معماری سودمند است و هم برای آن رشته&zwnj;ها؛ چه تعامل آنها دوسویه است و علاوه بر اینکه دیدگاه&zwnj;ها و مسائل جدیدی برای تاریخ معماری در بر دارد، در رفع کاستی آن رشته&zwnj;ها، به&zwnj;ویژه آنجا که متوجه آثار معماری&zwnj;اند، نیز مؤثر است. در این بخش، برخی از حوزه&zwnj;های جدیدی، که به&zwnj;نظر می&zwnj;رسد در تعیین سمت و سوی تاریخ معماری اثر دارد، بررسی شده است. <br />کتاب مجموعه&zwnj;ای است از مقالات چند همایش با موضوعات مختلف مرتبط با تاریخ معماری، که در زمان&zwnj;ها و مکان&zwnj;های مختلف برگزار شده است. به&zwnj;همین سبب مقالات، که هرکدام فصلی از کتاب است، یکدست و هماهنگ نیست. موضوع برخی فصول مفاهیم کلی است و موضوع برخی دیگر مسئله&zwnj;ای جزئی یا مصداقی خاص. در مجموع، مطالب کتاب انسجام مطلوبی ندارد.</p>
<p style="text-align: justify;">مؤلفان کتاب بازاندیشی تاریخ&zwnj;نگاشت معماری در حالی در پی گسترش مرزهای تاریخ معماری&zwnj;اند که خود توافقی روشن بر سر مرزهای کنونی و مبانی آن ندارند. تاریخ معماری هنوز اصول و مبانی معرفت&zwnj;شناختی و روش&zwnj;شناختی روشنی ندارد، تا آنجا که برخی در &laquo;رشته&raquo; بودنش تردید کرده&zwnj;اند. هرچند مؤلفان این کتاب تاریخ معماری را رشته&zwnj;ای مستقل، با دیدگاه&zwnj;ها و روش&zwnj;های خاص خود، می&zwnj;دانند؛ در کتاب کمتر به آن چون رشته&zwnj;ای مستقل پرداخته&zwnj;اند. برای گسترش مرزهای تاریخ معماری، نخست باید شناختی از مبانی و اصول آن داشته باشیم. این سبب می&zwnj;شود که در مواجهه&zwnj;ی تاریخ معماری با دیگر رشته&zwnj;ها، هم وجوه افتراق آن روشن شود؛ و هم پیوند آن با دیگر رشته&zwnj;ها روشن گردد. کتاب به محققان کمک می&zwnj;کند که پیوندهای میان معماری و رشته&zwnj;های دیگر را در مرتبه&zwnj;ی روش و بهره&zwnj;گیری از منابع بازبشناسند؛ و این کمکی بسیار ارزنده است. مثلاً به خواننده نشان می&zwnj;دهد که جایگاه معماری در میان دو رشته&zwnj;ی تاریخ معماری و باستان&zwnj;شناسی چیست. لیکن این پیوندها و افتراقات فقط در مرتبه&zwnj;ی روش و منابع است. نویسندگان از این مرتبه فراتر نمی&zwnj;روند و سخنی در پیوندها یا افتراقات نظری میان تاریخ معماری با تاریخ یا باستان&zwnj;شناسی و امثال اینها نمی&zwnj;گویند.<br />&zwnj;</p>
<p style="text-align: justify;">&nbsp;فهرست کتاب</p>
<p dir="ltr" style="text-align: justify;">List of figures<br />Nom on contributors<br />Preface, Dana Arnold<br />Introduction: mapping architectural historiography<br />PART 1: Boundaries<br />1 Art history and architectural history, Eric C. Pernie<br />2 Buildings archaeology: context and points of convergence, Roger H. Leech<br />3 Architecture as evidence, Andrew Ballantyne<br />4 Program and programs, Christian F. Otto<br />5 Hercules at the roundabout: multidisciplinary choice in the history of architecture, Fikret Yegul<br />6 Frontiers of fear: architectural history, the anchor and the sail, Suna Guven<br />PART II: Critical engagements<br />7 Questions of Ottoman identity and architectural history, Tulay Artan<br />8 In Ordinary Tims: considerations on a video installation by Inigo Manglano Ovalle and the New National Gallery in Berlin by Miss van der Rohe, Edward Dimendberg<br />9 Reopening the question of document in architectural historiography: reading (writing) Filarete&rsquo;s treatise on architecture for (in) Piero de&rsquo; Medici&rsquo;s study, Sevil Enginsoy Ekinci<br />10 Form architectural history to spatial writing, Jane Rendell<br />11 Presenting Ankara: popular conceptions of architecture and history, Elvan Altan Ergut<br />PART III: Reframings<br />12 Space, time, and architectural history, Nancy Stieber<br />13 Visuality and architectural history, Belgin Turan Ozkaya<br />14 The digital disciplinary divide: reactions to historical virtual reality models, Diane Favro<br />15 The afterlife of buildings: architecture and Walter Benjamin&rsquo;s theory of history, Patricia A. Morton<br />16 Beyond a boundary: towards an architectural history of the non-east, Dana Arnold<br />lndex</p>
<p dir="ltr" style="text-align: justify;">&nbsp;</p>
<p style="text-align: justify;">ترجمه&zwnj;ی فهرست کتاب <br />فهرست تصاویر<br />یادداشتی درباره&zwnj;ی پدیدآورندگان<br />پیش&zwnj;گفتار <br />مقدمه: طرح تاریخ&zwnj;نگاشت معماری<br />بخش ۱. مرزها<br />۱. تاریخ هنر و تاریخ معماری<br />۲. باستان&zwnj;شناسی ابنیه: سیاق و وجوه اشتراک<br />۳. معماری هم&zwnj;چون سند<br />۴. برنامه و برنامه&zwnj;ها<br />۵. هرکول در میدان: چندرشته&zwnj;ای بودنِ تاریخ معماری<br />۶. مرزهای ممکن: تاریخ معماری، ثبات و تغییر<br />بخش ۲. مواجهه&zwnj;ی انتقادی. <br />۷. پرسش از هویت عثمانی و تاریخ معماری<br />۸. در زمان معمولی: تأملی در چیدمان ویدئوییِ اینییگو مانگلانو اووایه در نمایشگاه ملی جدید برلینْ اثرِ میس فان در روهه<br />۹. نگاهی دوباره به مسئله&zwnj;ی سند در تاریخ&zwnj;نگاشت معماری: خوانش (نگارش) رساله&zwnj;ی معماریِ فیلارته برای شناخت پی&zwnj;یرو دِمدیچی<br />۱۰. از تاریخ معماری تا نگارش فضایی<br />۱۱. معرفی آنکارا: درک عمومی از معماری و تاریخ<br />بخش ۳. بازنگری<br />۱۲. فضا، زمان، و تاریخ معماری<br />۱۳. بصری بودن و تاریخ معماری<br />۱۴. تقسیم دیجیتالی رشته&zwnj;ها: واکنش&zwnj;ها به جایگاه واقعیتِ مجازی در نمونه&zwnj;سازی&zwnj;های تاریخی<br />۱۵. زندگی بعدی ابنیه: معماری و نظریه&zwnj;ی تاریخِ والتر بنیامین<br />۱۶. فراتر از مرزها: به سوی تاریخ معماریِ غیرشرقی<br />نمایه<br /><br />مشخصات منبع<br />مهرداد قیومی بیدهندی و دیگران، کتاب&zwnj;نگاشت توضیحی نظریه&zwnj;های تاریخ معماری و هنر، تهران: دانشگاه شهید بهشتی، ۱۳۹۴، فصل۳.<br /><br />نشانی کتاب بازاندیشی تاریخ&zwnj;نگاشت معماری:</p>
<p dir="ltr" style="text-align: justify;"><a href="https://www.routledge.com/Rethinking-Architectural-Historiography/Arnold-Ergut-Ozkaya/p/book/9780415360852" target="_blank" rel="noopener">https://www.routledge.com/Rethinking-Architectural-Historiography/Arnold-Ergut-Ozkaya/p/book/9780415360852</a></p>
--- 
title: "مدرسه به‌رسمِ حظیره؛ حظیره برای مقبره" 
authors: mehrali 
types: blog 
tags: مجتبی مهر‌علی,حظیره,مدرسه,تاریخ معماری,آسمانه,مطالعات معماری ایران,مقبره 
featured: false
slug: bMdrg 
excerpt: "احتمالاً اسمِ «جایی» به نام حظیره از «حظیرة القدس» که یکی از القاب بهشت است، گرفته شده. سیوطی در مسند می نویسد: فاطمه و علی و حسن و حسین در جایگاهی بهشتی به نام «حظیرة القدس» در زیر «گنبدی» سفید به سر می‌برند که سقف آن عرش پروردگار است. دهخدا حظیره را به محوطه‌ای محصور از مصالح نسبتاً بی‌دوام مانند نی و خار و مانند اینها، برای نگهداری از چارپایان معنا کرده است. یادداشت پیش‌رو تحقیق مجملی‌ست با هدف شناسایی چیستیِ جایی به‌نام حظیره در یزد؛ و مقدمه‌ای‌ست برای تحقیقی مفصل با هدف یادشده." 
--- 
<p style="text-align: justify;">احتمالاً اسمِ &laquo;جایی&raquo; به نام حظیره از &laquo;حظیرة القدس&raquo; که یکی از القاب بهشت است، گرفته شده. سیوطی در مسند می نویسد: فاطمه و علی و حسن و حسین در جایگاهی بهشتی به نام &laquo;حظیرة القدس&raquo; در زیر &laquo;گنبدی&raquo; سفید به سر می&zwnj;برند که سقف آن عرش پروردگار است. دهخدا حظیره را به محوطه&zwnj;ای محصور از مصالح نسبتاً بی&zwnj;دوام مانند نی و خار و مانند اینها، برای نگهداری از چارپایان معنا کرده است. یادداشت پیش&zwnj;رو تحقیق مجملی&zwnj;ست با هدف شناسایی چیستیِ جایی به&zwnj;نام حظیره در یزد؛ و مقدمه&zwnj;ای&zwnj;ست برای تحقیقی مفصل با هدف یادشده. برای این منظور به تواریخِ محلیِ یزد، از قدیم&zwnj;ترین یعنی تاریخِ یزد جعفری تا آخرینْ تاریخ یزد در اوایل قرن حاظر نوشتۀ غلام&zwnj;حسین&zwnj;آیتی، مراجعه و از میان شواهد مندرج در تواریخِ مذکور تلاش شده هدف یاد شده برآورده شود.<br />جعفری در کتاب تاریخ یزد به حظیره میرحسین&zwnj;دامغانی اشاره می&zwnj;کند، ایشان حظیره، مسجد و خانقاه را سه بنای مجزا و در عینِ&zwnj;حال متصل به هم معرفی می&zwnj;کند. عین اشاره جعفری[۱] چنین است: &laquo;مسجدی مروح است، [...]، و خانقاه معتبر و حظیره نیکو در جنب آن ساز داده، و مقبره جهت مدفن خود و اولاد خود ساخته، [...]&raquo;.[۲] کاتب، مورخِ هم&zwnj;عصرِ جعفری در کتاب تاریخ جدید یزد ضمن تشریح مدرسۀ باوردیه می&zwnj;نویسد:</p>
<p style="text-align: justify;">&nbsp;</p>
<p style="text-align: justify;">چون خواجه مشارالیه درگذشت حظیرۀ قابل نداشتند. از ترکۀ میراث هریکی قسمتی جدا کردند و در جنب &laquo;اسکندریه&raquo; که نزدیک محلۀ ایشان بود قطعه&zwnj;ای زمین بخریدند و مدرسۀ عالی بساختند و در آستانۀ مدرسه گنبد عالی برافراختند و پنجرۀ آهنین بر شارع نهادند و آن گنبد را منقش کردند و بیرون گنبد که مراد سر گنبد است به کاشی سبز تمام کردند.</p>
<p style="text-align: justify;">&nbsp;</p>
<p style="text-align: justify;">[...] و مدرسه&zwnj;ای به غایت مروح است. و خواجۀ سعید مشارالیه و فرزندان در گنبدخانه مدفون&zwnj;اند.[۳]<br />با استناد به گزارشِ کاتب، پیداست که حظیره، مقبره است. بار دیگر اشارۀ کاتب را بخوانید: شخصی از دنیا رفته، ایشان حظیره نداشته، نزدیکان این شخص قطعه زمینی را با هدف ساخت مدرسه تهیه کرده&zwnj;اند و مدرسه&zwnj;ای گنبددار ساخته&zwnj;اند، و در نهایت همان شخص و فرزندان&zwnj;اش را در گنبدخانۀ مدرسه دفن کرده&zwnj;اند. ظاهراً گنبد&zwnj;خانۀ مدرسه، حظیره است. نکتۀ دیگری که برداشت می&zwnj;شود، این است که، مدرسه&zwnj;ای را با نیت حظیره ساخته&zwnj;اند. به&zwnj;نظر می&zwnj;رسد مقصودِ بانیان مدارس از ساخت مدرسه چیزی جز آموختن (تعلیم و تعلم) باشد. یا دستِ&zwnj;کم جایی برای آموختن بهانه&zwnj;ای برای ساخت مقبره است. شواهد دیگری هم هست که نشان می&zwnj;دهد، حظیره همان سرایِ ابدی است. از جمله باغی که به ملکه کبری ارث می&zwnj;رسد و ایشان باغ مذکور را وقف اموات می&zwnj;کند و اشخاص باغ را قطعه قطعه کرده و حظیره می&zwnj;سازند[۴]. از شواهدی که در ادامه می&zwnj;آید نتایح بیشتری عایدمان می&zwnj;شود.<br />مؤلف تاریخ جدید یزد در جایی دیگر می&zwnj;نویسد: &laquo;عالی جناب صاحب اعظم [...] در میان مدرسه و مزار پایابی وسیع از آجر پخته بساخت و حیاض و خلوات خوب و صفه به رسم مسجد تمام شد و [...] و بیرون مزار مقابل امامزاده طرح مدرسه&zwnj;ای به رسم حظیره بیانداخت و صبیّۀ مرحومۀ خود را درو دفن کرد.&raquo;[۵] از اشارۀ کاتب این&zwnj;طور استنباط می&zwnj;شود که انواعِ بناهای یزد هر&zwnj;کدام رسمی و مشخصاتی داشته&zwnj;اند. چراکه در دو مورد به &laquo;به رسم مسجد&raquo; و &laquo;به رسم حظیره&raquo; اشاره می&zwnj;کند. مورد دیگری که از شاهد مذکور برداشت می&zwnj;شود، این&zwnj; است که، شخصی مدرسه&zwnj;ای را به شیوۀ حظیره با نیتِ مقبره&zwnj;ای برای خواهر خود ساخته است. این بدین معناست که اولاً، ساخت حظیره راه&zwnj;و&zwnj;رَسمی داشته و از طرفی، مدرسه را با راه&zwnj;و&zwnj;رسم حظیره ساخته&zwnj;اند. سوالی پیش می&zwnj;آید، و آن این&zwnj;که، مدرسه در یزد چه کارکردی داشته؟ تلقی امروز ما از مدرسه، جایی برای آموختن است. با استناد به موارد یاد&zwnj;شده، دو حالت محتمل است؛ یا مدرسه جایی برای آموختن نیست، یا این&zwnj;که تلقی قدما (مورخان یزد) از آموختن چیزی است، جز آن&zwnj;چه امروز تصور می&zwnj;شود. در ادامه گزارش&zwnj;های بافقی مؤلف اوایل قرن یازدهم هجری ارائه می&zwnj;شود.<br />مؤلف کتاب جامع مفیدی ضمن ارائه گزارشی از احوال محمد مقیما یزدی، می&zwnj;نویسد: &laquo;عاقبت همگنان دست در حبل متین تحمل زده به تجهیز و تکفین قیام نمودند و به ختمات آیات بینات کلام ملک علام روح شریفش را شاد فرمودند و جسد مطهرش را در &laquo;حظیره&raquo; حوالی &laquo;میدان وقت&zwnj;ساعت&raquo; به مقتضای سنت خیر البریه علیه السلام و تحیة مدفون گردانیدند.&raquo;[۶] بافقی حدود ۲۲۰ تا ۲۴۰ سال بعد از کاتب و جعفری کتاب جامع مفیدی را می&zwnj;نویسد. و با استناد به گزارش ایشان، این&zwnj;طور استنباط می&zwnj;شود که با گذشت بیش&zwnj;از ۲۰۰ سال، حظیره در نزد یزدی&zwnj;ها همان مقبره است. علاوه بر شاهد یاد شده، همو در فصلِ &laquo;در ذکر خطاطان&raquo; می&zwnj;نویسد:</p>
<p style="text-align: justify;">&nbsp;</p>
<p style="text-align: justify;">و از جمله مشاهیر آن طبقه دیگری مولانا کمال الدین بن مولانا المشتهر به عصار است که [...] و با وجود حسن خلق و لطف طبع در خط ثلث و نسخ و رقاع و توقیع آن مقدار مهارت حاصل نموده [...]و گاهی به جهت یادگار به کتابه نویسی همت می گماشت و کتابۀ آن جناب در عمارات دلگشای یزد بسیار است. کتابه که در بیرون حظیرۀ آقا شمس که در حوالی &laquo;میدان شاه&raquo; واقع است از جملۀ تحریر مشارالیه است.[۷]</p>
<p style="text-align: justify;">&nbsp;</p>
<p style="text-align: justify;">در میان اطلاعات ارزنده&zwnj;ای که از این بند برداشت می&zwnj;شود، آنچه با نوشتۀ حاظر توافق دارد این&zwnj;است که، حظیره با کتیبه آرایش می&zwnj;شده.<br />غلام&zwnj;حسین&zwnj;آیتی در سال ۱۳۱۷ شمسی کتاب تاریخ یزد را می&zwnj;نویسد. ایشان در این کتاب به بنای حظیره&zwnj;ملا اشاره می&zwnj;کنند. با استناد به اشاره آیتی حظیره&zwnj;ملا بنایی&zwnj;ست وقفی که در شب&zwnj;های جمعه صرف امور خیریه و اطعام فقرا و مساکین می&zwnj;شده.[۸] این بنا در زمان آیتی پرورشگاه ایتام بوده[۹] و معلوم می&zwnj;شود که تا اوایل قرن حاظر عایدات وقفِ شیخ احمد، صرف اطعام و پرورش ایتام می&zwnj;شده. به&zwnj;نظر می&zwnj;رسد موقعیت کنونی حظیره&zwnj;ملا، همان مسجد روضه&zwnj; محمدیه است؛ که آثار دو سنگ قبر در آن دیده می&zwnj;شود. وضع موجود مسجد روضۀ محمدیه محصول دورۀ حاظر است که ساخت آن از حدود چهل سال&zwnj; پیش آغاز و تا به امروز ادامه داشته.<br />ایرج افشار در اواخر دهۀ چهل شمسی نگارش کتاب یادگارهای یزد را آغاز می&zwnj;کند. افشار ضمن تشریح مسجد حظیره و وقف&zwnj;نامه&zwnj;اش یعنی &laquo;روضۀ محمدیه&raquo; می&zwnj;نویسد: &laquo;[حظیره] از نظر اصطلاحی مقبرۀ اختصاصی بوده است [...]&raquo;.[۱۰] ایشان در همان کتاب به دو شاهد از کتاب فضائل بلخ اشاره می&zwnj;کنند؛ که مقبره بودن حظیره نزد قدما را تایید می&zwnj;کند: &laquo;قاضی القضاة الحسن [...] در حظیرۀمحمودی [...] دفن کردند&raquo;[۱۱]. و &laquo; هر دو به خوب رفته&zwnj;اند در حظیرۀ بنی نجار [...]&raquo;[۱۲].<br />باری؛ مهمترین نتیجه یادداشت مختصری که خواندید، این است که نیت از ساخت حظیره، مقبره&zwnj;ای اختصاصی است که افراد خیر برای خود یا نزدیکانشان بعد از وفات می&zwnj;ساختند. برخی از اشارات به ساخت مدرسه با هدف مقبره اشاره می&zwnj;کند. این موضوع، یعنی مدرسه در یزد و نسبت آن با آموختن و مقبرۀ بانی، شایستۀ تحقیق است. همچنین به راه&zwnj;رو&zwnj;رسم حظیره اشاره شد. نیز، شناخت صورتِ کالبدی حظیره و مدرسۀ یزدی درخورِ بررسی است.<br /><br /><br />[۱] جعفری موقعیت عمارت امیر محمد بن امیر خضر شاه و عمارت رئیس تاج الدین بن غیاث الدین سنغر را در کوچه&zwnj;ای به نام &laquo;حظیره&raquo; می&zwnj;نویسد. (جعفری، تاریخ یزد، ص ۹۱)<br />[۲] جعفری، تاریخ یزد، ص۹۷.<br />[۳] کاتب، تاریخ جدید یزد، ص ۱۳۲.<br />[۴] همان، ص ۱۵۹.<br />[۵] همان، ص ۱۴۰.<br />[۶] بافقی، جامع مفیدی، ج۲، ص ۳۱۵.<br />[۷] همان، ص ۳۹۷.<br />[۸] &nbsp;غلام&zwnj;حسین آیتی، تاریخ یزد، ص ۱۰۸.<br />[۹] همان، ص ۴۱۲.<br />[۱۰] &nbsp;ایرج افشار، یادگارهای یزد، ج۲، ص ۲۱۸.<br />[۱۱] همان&zwnj;جا.<br />[۱۲] همان&zwnj;جا.</p>
--- 
title: "فواید راحة الصدور راوندی در تاریخ‌نگاری هنر ایران| ولی‌الله کاووسی" 
authors: asmaneh 
types: bap 
categories: articles 
tags: تاریخ‌نگاری,تاریخ‌نگاری هنر ایران,هنر ایران,تاریخ هنر,فواید راحة الصدور,ولی‌الله کاووسی,متن‌پژوهی 
featured: false
attachedPDF: "/assets/pdf/ghpX.pdf" 
slug: ghpX 
--- 
<p>ابوبکر محمد بن علی بن سلیمان راوندی، ملقّب به نجم الدّین، مورّخ و ادیب و خوشنویس اواخر سدۀ ششم و اوایل سدۀ هفتم، در خاندانی از فضلای راوند، از آبادی&zwnj;های قیم کاشان زاده و پرورده شد. او در حمایت سلطان طغرل سوم، آخرین فرمانروای سلجوقی، علم و هنر آموخت و در نیمه&zwnj;های عمر کتاب راحة الصدور و آیة السرور را در تاریخ آل سلجوق نوشت که مهم&zwnj;ترین منبع تاریخی اواخر روزگار قدرت این سلسله است. جدا از فواید تاریخی، اخبار و کتاب راحة&zwnj;الصدور در باب حیات فرهنگی و اجتماعی مردم در عهد سلجوقیان ایران و روم، این کتاب را از معتبرترین منابع شناخت فرهنگ و هنر ایران در روزگار پیش از حملۀ مغولان به ایران کرده است. همچنین نخستین روایت بازمانده در شرح قواعد خطوط ایرانی را هم راوندی در اوایل سدۀ هفتم نوشت. گویا راوندی رساله&zwnj;ای مستقل در باب خوشنویسی تألیف کرده بود که اکنون از میان رفته، اما&nbsp; نویسنده فصلی از آن را در کتاب راحةالصدور گنجانده است. ظاهراً راوندی در تلاش برای منطبق کردن مباحث نظری تناسبات هندسی با اقلام ایرانی بود که در آن وقت همچنان در جریان تکوین و ترقی بودند. نوشتۀ راوندی اطلاعاتی دربارۀ حمایت&zwnj;های درباری از کاتبان و جایگان خوشنویسی در آن روزگار به دست می&zwnj;دهد. راوندی برخاسته از خاندانی خوشنویس بود و دو دایی&zwnj;اش، تاج&zwnj;الدین احمد و زین&zwnj;الدین محمود، علاوه بر تعلیم خط به او، به شاهزادگان سلجوقی هم سرمشق خط می&zwnj;دادند. نسخه&zwnj;ای نفیس از قرآن با خط و تذهبیب این خاندان در گنجینۀ آستان قدرس رضوی محفوظ است.&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>ولی&zwnj;الله کاووسی. &laquo;واید راحة الصدور راوندی در تاریخ&zwnj;نگاری هنر ایران&raquo; در گلستان هنر، دورۀ جدید، ش ۲ (۱۹)، بهار ۱۳۹۹، ص ۲۸- ۳۷.</p>
--- 
title: "نقد کتاب کتیبه‌های خیوه" 
authors: hokamaii 
types: blog 
tags: کتیبه,کتیبه‌های خیوه,نقد,نقد کتاب,عماد‌الدین شیخ‌الحکمایی,آسمانه,تاریخ معماری,مطالعات معماری ایران 
featured: false
featureImg: "/assets/img/posts/cPJXU.jpg" 
slug: cPJXU 
gallery: 
- image_path: "/assets/img/posts/cPJXU.jpg" 
  title: "نقد کتاب کتیبه‌های خیوه" 
 
excerpt: "سنگ‌نبشته/ سنگ‌نوشته/ کتیبه به تخته ‌سنگ یا کاشی‌کاری یا هر نوع سطح دیگری گفته می‌شود که واقعه‌‌ای تاریخی بر روی آن کنده‌کاری یا نوشته شده باشد. معمولاً کتیبه بر روی سنگ، در حاشیۀ سردر ساختمان‌ها یا گوشه‌‌های پارچه‌‌های خاص نظیر پرده و سفره و بیرق یا بر صفحه‌‌های کتاب نوشته می‌شود." 
--- 
<p style="text-align: justify;">سنگ&zwnj;نبشته/ سنگ&zwnj;نوشته/ کتیبه&nbsp;به تخته &zwnj;سنگ یا کاشی&zwnj;کاری یا هر نوع سطح دیگری گفته می&zwnj;شود که واقعه&zwnj;&zwnj;ای تاریخی بر روی آن کنده&zwnj;کاری&nbsp;یا نوشته شده باشد. معمولاً کتیبه بر روی سنگ، در حاشیۀ سردر ساختمان&zwnj;ها یا گوشه&zwnj;&zwnj;های پارچه&zwnj;&zwnj;های خاص نظیر پرده و سفره و بیرق یا بر صفحه&zwnj;&zwnj;های کتاب نوشته می&zwnj;شود. وجود کتیبه&zwnj;هایی که از دوره&zwnj;های گذشته به جای مانده&zwnj;اند، دسترسی به برخی اطلاعات تاریخی را میسر می&zwnj;کند. اقدام مجتبی کرمی برای به نگارش در آوردن کتاب&nbsp;کتیبه&zwnj;های خیوه&nbsp;تلاشی ستودنی در راستای معرفی هر چه بیشتر تمدن ایرانی به ایرانیان است.</p>
<p style="text-align: justify;">&nbsp;</p>
<p style="text-align: justify;">در این کتاب به نقش فرانسوی&zwnj;ها در بازخوانی کتیبه&zwnj;ها اشاره شده است. در این زمینه باید گفت کتیبه&zwnj;ها بخشی از میراث بشری هستند و آنها نیز در بازخوانی این میراث سابقۀ طولانی دارند و سال&zwnj;هاست مجموعۀ مفصلی به نام &laquo;گزارش کتیبه&zwnj;نویسی عرب&raquo; را در دست جمع&zwnj;آوری دارند و بخشی از آن را نیز به صورت دیجیتال منتشر کرده&zwnj;اند. بنابراین حضورشان در تاشکند برای بازخوانی کتیبه&zwnj;های خیوه فارغ از تعلق این میراث به کشور خاصی است و تنها تأکید بر میراث بشری است. البته کارشناسان فرانسوی با تسلط و سابقه&zwnj;ای که در این حیطه دارند در تلاش&zwnj;اند میراث بشری را بازخوانی کنند.</p>
<p style="text-align: justify;">&nbsp;</p>
<p style="text-align: justify;">متأسفانه كسانی كه به عنوان نمایندگان فرهنگی در كشورهای مختلف حضور دارند شناخت درستی از مخاطب و فرهنگ كشور خودشان و كشور&zwnj;های دیگر ندارند. این نمایندگان فرهنگی باید تلاش كنند تا ارتباطات فرهنگی بین كشورها شكل بگیرد و حتی در مواردی تقویت شود. اگر نمایندگان فرهنگی به دنبال ایجاد پل ارتباطی فرهنگی بین كشور مخاطب و كشور خودش نباشد نمی&zwnj;توانیم انتظار كار درست و حسابی را داشته باشیم. با این شرایط اهمیت كار نویسندۀ كتاب&nbsp;كتیبه&zwnj;های خیوه&nbsp;قابل ستایش&nbsp;خواهد بود.</p>
<p style="text-align: justify;">&nbsp;</p>
<p style="text-align: justify;">امروزه نگاهمان در اين كتاب و موارد مشابه، منحصر به متن كتيبه است اما كتيبه&zwnj;ها مجموعه&zwnj;اي از آثار فرهنگي هستند كه متن آن را براي نكاتي تاريخي مي&zwnj;خواهيم. اما يك محقق تاريخ هنر به دنبال آرايه&zwnj;ها، تزیينات، گچ&zwnj;بري و ... است. اين به اين معناست كه در كتيبه&zwnj;ها بايد تصاوير را هم جدي بگيرم. اين درحالي است كه بخشي از تصاوير در اين كتاب منتشر شده است.</p>
<p style="text-align: justify;">&nbsp;</p>
<p style="text-align: justify;">نکتۀ مهم دیگری که جای آن در کتاب خالی است، نبود نمایه است. این اثر نیازمند نمایه است تا زمانی که مخاطب کتیبه&zwnj;ای را مشاهده می&zwnj;کند، بتواند با استفاده از نمایۀ اشخاص به آسانی معمار آن را پیدا کند. در پژوهش&zwnj;های امروزی که زمان ارزش بسیاری دارد مخاطب به دلیل کمبود وقت نمی&zwnj;تواند صدها کتاب را جستجو کند تا با استفاده از آن آثار نام معمار یا خطاط کتیبه مدنظرش را پیدا کند. بنابراین گذاشتن فهرست می&zwnj;تواند سرعت مطالعه یک کتاب را چند برابر کند. ضمن اینکه مخاطب با چنین کتابی راحت&zwnj;تر ارتباط برقرار می&zwnj;کند. با سپاس از مؤلف کتاب کتیبه&zwnj;های خیوه امیدوارم تمام کسانی که در عرصۀ سیاست دستی دارند همانند نویسندۀ کتاب&nbsp;کتیبه&zwnj;های خیوه&nbsp;دستی نیز در عرصۀ فرهنگ داشته باشند.</p>
<p style="text-align: justify;">&nbsp;</p>
<p style="text-align: justify;">مأخذ: <a href="http://khaneheketab.ir/Details/8643/2/%D8%A7%D9%86%D8%AA%D8%B4%D8%A7%D8%B1-%D9%83%D8%AA%D8%A7%D8%A8%C2%AB%D9%83%D8%AA%D9%8A%D9%87-%D9%87%D8%A7%D9%8A-%D8%AE%D9%8A%D9%88%D9%87%C2%BB-15-%D8%B3%D8%A7%D9%84-%D8%B7%D9%88%D9%84-%D9%83%D8%B4%D9%8A%D8%AF" target="_blank" rel="noopener">خانۀ کتاب</a></p>
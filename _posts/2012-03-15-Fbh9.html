--- 
title: "معماری تکایای چوبی در روستاهای مازندران شرقی| امیرنصر فولادخواه" 
authors: asmaneh 
types: research 
featured: false
slug: Fbh9 
--- 
<p>تکیه بنایی برای برگزاری مراسم آیینی است. این آیین ممکن است آیین تصوف باشد یا تشیع. ساختن تکیه تقریباً در سراسر ایران رایج بوده است. هرچند ساخت&zwnj;مایه و طرح این تکیه&zwnj;ها در هر منطقه برگرفته&zwnj; از سیاق و بستر جغرافیایی آن منطقه است. از آنجا که مازندران از دیرباز با آیین تشیع آمیخته است، تکیه نیز به منزلۀ بنایی آیینی در این سرزمین سابقه&zwnj;ای طولانی دارد. تکیه&zwnj;هایی که امروز در مازندران باقی است، متعلق به دوران قاجاریه است و ویژگی&zwnj;های کالبدی بی&zwnj;نظیری دارند. این بناها که استادانه با چوب ساخته شده رو به نابودی است.</p>
<p>در این تحقیق، امیرنصر فولادخواه، تکایای چوبی روستاهای شرق مازندران را بررسی می&zwnj;کند. به این منظور، می&zwnj;کوشد با رجوع به خودِ بنا ویژگی کالبدی این تکیه&zwnj;ها را بشناسد و آن&zwnj;ها را بر مبنای شباهت و تفاوت&zwnj;هایشان دسته&zwnj;بندی کند. این تحقیق چهار فصل دارد. در فصل اول، &laquo;آشنایی با سرزمین مازندران&raquo;، سرزمین مازندران و سیاق فرهنگی و اجتماعی آن معرفی می&zwnj;شود. در فصل دوم، &laquo;معرفی و گروه&zwnj;بندی تکایا&raquo;، تکایای شرق مازندران معرفی و بر مبنای شباهت و تفاوت&zwnj;های کالبدی در سه دسته منظم می&zwnj;شوند. در فصل سوم، &laquo;بررسی سازۀ چوبی تکایا&raquo;، سازۀ چوبی تکایا به منزلۀ نفطۀ اشتراک آنها مطالعه می&zwnj;شود. فصل چهارم، &laquo;بررسی تزئينات تکایا&raquo;، تزیینات تکایا و تأثیر آن بر فضاسازی تکیه بررسی می&zwnj;شود.</p>
<p><strong>امیرنصر فولادخواه. &laquo;معماری تکایای چوبی در روستاهای مازندران شرقی&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهندس کامبیز حاجی&zwnj;قاسمی. استاد مشاور: دکتر فرهاد تهرانی. تهران: دانشگاه شهید بهشتی، اسفند۱۳۹۰.</strong></p>
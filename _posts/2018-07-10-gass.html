--- 
title: "پاره‌هایی از کتاب تاریخ معماری چیست اندرو لیچ- ۱" 
authors: qayyoomi 
types: blog 
featured: false
slug: gass 
--- 
<p>چند نوشتۀ مهم دربارۀ تاریخ معماری<br />اندرو لیچ</p>
<p dir="rtl">گرایش سالیان اخیر به کشف احوال فکریِ مورخان معماری به بینش&zwnj;های مهمی دربارۀ ابزارهایی انجامیده است که مورخان معماری به وسیلۀ آنها در حوزۀ تاریخ معماری مساهمت کرده&zwnj;اند. رِنِر بَنِم Banham، سر جان سامرسن Summerson، هنری راسل هیچکاک Hitchcock، پفسنر Pevsner، زوی Zevi، کالین رو Rowe، مانفردو تافوری Tafuri و دیگران پس از مرگشان موضوع تحلیل&zwnj;هایی دربارۀ ارتباط تألیفاتشان با عمل معماران و نظریه&zwnj;پردازان و مورخان معماری روزگار خود بوده&zwnj;اند. کتاب پانایوتیس تونیکیوتیس Panayotis Tounikiotis به نام تاریخ&zwnj;نگاشتِ معماری مدرن (۱۹۹۹) The Historiography of Modern Architecture تحقیقی اساسی دربارۀ تاریخ&zwnj;نگاشتِ مدرنیسمِ معماری است. همچنین است کتاب تاریخ&zwnj;های حالِ بلافصل (۲۰۰۸) Histories of the Immediate Present از آنتونی ویدلر ، که با ژرف&zwnj;نگری و زیرکی، آثار این چهار مورخ مؤثرِ عمدتاً پس از جنگ جهانی دوم را که همچنان درگیر مجادلات معماری معاصر بودند بررسی کرده است: امیل کاوفمان Kaufmann، کالین رو، بنم، تافوری.<br />در ژانْری اندک متفاوت، کتاب تئوری معماری مدرن (۲۰۰۵) Modern Architectural Theory، از هری فرانسیس مالْگرِیْو Mallgrave، از مهم&zwnj;ترین مطالعات مضمونی در تاریخِ فکریِ معماریِ بیست سال اخیر است. این کتاب به آنچه در کتاب معتبر تاریخ تئوری معماری (۱۹۸۵) History of Architectural Theory نوشتۀ هانوـ والتر کروفت Hanno-Walter Kruft آمده نکته&zwnj;های مهمی افزوده است. تافوری، در تئوری تاریخ معماری (۱۹۶۸) Teorie e storia dell&rsquo;architettura، ارزیابی گسترده&zwnj;ای از تغییر مقامِ تاریخ در فرهنگ معماری از سدۀ پانزدهم میلادی به بعد به دست داده و در همان حال، ملاحظاتی نظری دربارۀ ابزارها و وظایفِ مورخ در همان فرهنگ عرضه کرده است. این تحقیق، که تأملی است نظری در کار و بار مورخ معماری، در این حوزه همچنان بی&zwnj;رقیب است.</p>
<p dir="ltr"><br />Andrew Leach. What Is Architectural History? Cambridge: Polity, 2010, p. 6.</p>
<p dir="ltr">&nbsp;</p>
<p dir="ltr">&nbsp;</p>
--- 
title: "۷۶. مدرسۀ دارالفنون: بازنمایی بر مبنای اسناد تصویری| سیده بشری موسوی" 
authors: asmaneh 
types: research 
featured: false
slug: 8HBV 
--- 
<p>مدرسۀ دارالفنون در نیمۀ دوم دهۀ ۱۳۶۰ق، در دورۀ ناصرالدین شاه قاجار و به همت امیرکبیر تأسیس شد. بنای مدرسه را امیرکبیر در ۱۲۶۶ق پی افکند. طراحی آن برعهدۀ میرزا رضا مهندس&zwnj;باشی، تحصیل&zwnj;کردۀ مهندسی نظامی در اروپا، و ساخت آن بر عهدۀ محمد&zwnj;تقی&zwnj;خان، معمار&zwnj;باشی دربار ناصری، بود. خود امیرکبیر و بهرام&zwnj;میرزا معز&zwnj;الدوله، نایب&zwnj;الحکومۀ تهران، به ساختن آن رسیدگی می&zwnj;کردند. قسمتی از بنای مدرسه در ۱۲۶۸ق، اندکی پس از عزل امیرکبیر، افتتاح شد؛ اما احداث آن در ۱۲۶۹ق پایان یافت. آنچه امروز به نام دارالفنون و در محل مدرسۀ دارالفنون می&zwnj;شناسیم به دورۀ پهلوی اول تعلق دارد. از دارالفنون نخست، تقریباً شاهد مادی&zwnj;ای نمانده؛ اما شواهد تصویری و نوشتاری باقی مانده است. با وجود این، معماری دارالفنون تا امروز مبهم است.<br />در این تحقیق، سیده بشری موسوی، در پی شناخت معماری مدرسۀ دارالفنون و بازنمایی آن است. بدین منظور می&zwnj;کوشد، با بررسی منابع متنی و تصویری و شواهد مادی صورت اولیۀ مدرسه را بشناسد و آن را بازنماید. این تحقیق سه فصل دارد. در فصل اول، &laquo;بررسی منابع&raquo;، شواهد مادی، نوشتاری و تصویری را بررسی و صحت و سقم آنها را مشخص می&zwnj;کند. در فصل دوم، &laquo;پیدایی و حیات دارالفنون&raquo;، سیرساخت و تغییرات دارالفنون و زندگی آن را تا زمان تخریب شرح می&zwnj;دهد. در فصل سوم، &laquo;بازنمایی&raquo;، با استفاده از اسناد تصویری و تطابق آنها با منابع مکتوب صورت سه بعدی مدرسۀ دارالفنون را در سه دورۀ زمانی مختلف بازنمایی کند.</p>
<p><strong>سیده بشری موسوی. &laquo; مدرسۀ دارالفنون: بازنمایی بر مبنای اسناد تصویری&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنمای اول: دکتر مهرداد قیومی بیدهندی، استاد راهنمای دوم: دکتر اسکندر مختاری طالقانی. تهران: دانشگاه شهید بهشتی، اردیبهشت ۱۳۹۶.</strong></p>
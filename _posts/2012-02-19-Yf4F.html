--- 
title: "بررسی پیوند کالبد خانه و فرهنگ در خانه‌های قاجاری تبریز براساس دیدگاه اَمُس رپوپورت| پریسا محمدحسینی بریس" 
authors: asmaneh 
types: research 
featured: false
slug: Yf4F 
--- 
<p>معماری از مظاهر فرهنگ است و خانه عام&zwnj;ترین مظهر معماری. خانه&zwnj;های قاجاری تبریز بخشی از گنجینۀ عظیم و پربار تاریخ معماری ایران است که نیاز به شناختن و شناساندن دارد. از آنجا که هر اثر معماری با بستر فرهنگی&zwnj;اش پیوند دارد و خانه از مظاهر گویای این پیوند است، فهم معماری خانه از طریق فهم پیوند میان کالبد معماری و زندگی و فرهنگ جاری در آن ممکن می&zwnj;شود. اَمُس رپوپورت ــ معمار، جامعه&zwnj;شناس، و روانشناس لهستانی ــ متفکری است که به موضوع پیوند معماری و فرهنگ و مطالعات محیطیـ رفتاری پرداخته و در تدوین نظریه&zwnj;ای عام در چارچوب انسان&zwnj;شناسی کوشیده است. از این رو، آراء و روش&zwnj; پژوهشی رپوپورت می&zwnj;تواند برای بررسی و شناخت خانه&zwnj;های تبریز راه&zwnj;گشا باشد.&nbsp;</p>
<p>پریسا محمدحسینی در این تحقیق می&zwnj;کوشد خانه&zwnj;های قاجاری تبریز را از طریق ارتباط آنها با سیاق فرهنگی&zwnj;شان بشناسد. پایۀ نظری این تحقیق، بنا بر ایجاب موضوع برای فهم ارتباط میان محیط و فرهنگ، برآمده از مطالعات محیطیـ رفتاری و شیوۀ تفکیک مفاهیم رپوپورت است. او در این تحقیق، علاوه بر مطالعات کتابخانه&zwnj;ای، برای آشنایی با سیاق تبریز دورۀ قاجاریه تا اوایل پهلوی، به بررسی میدانی کالبد خانه&zwnj;ها و مصاحبه با کسانی هم پرداخته است که خود در خانه&zwnj;های قاجاری تبریز زندگی کرده&zwnj;اند.</p>
<p>این تحقیق دارای دوبخش و پنج فصل است. بخش اول، در سه فصل، به تبیین شالودۀ نظری تحقیق و دیدگاه رپوپورت پرداخته است. در فصل اول به شناخت رپوپورت، زمینۀ پژوهشی و سیر تکوین اندیشۀ او می&zwnj;پردازد و در فصل دوم دیدگاه رپوپورت را بهتفصیل می&zwnj;شناسد و در فصل سوم به تبیین چهارچوب نظری تحقیق می&zwnj;پردازد. بخش دوم تحقیق در دو فصل، فصل چهارم و پنجم، به بررسی خانه&zwnj;های قاجاری تبریز اختصاص دارد. در فصل چهارم، با تبریز و تبریزیان آشنا می&zwnj;شویم و در فصل پنجم خانه&zwnj;های سلماسی، نقشیه، شربت&zwnj;اوغلو بر اساس دیدگاه رپوپورت و چهارچوب نظری تحقیق مطالعه و بررسی می&zwnj;شود. در پایان، با توجه به تجربۀ تحقیق در کاربرد دیدگاه رپوپورت، به محدودیت&zwnj;ها و احتیاط&zwnj;هایی اشاره می&zwnj;شود که لازم است برای تحقیق&zwnj;های بعدی در این&zwnj;باره در نظر گرفته شود.&nbsp;</p>
<p>&nbsp;</p>
<p><strong>پریسا محمدحسینی بریس. &laquo;بررسی پیوند کالبد خانه و فرهنگ در خانه&zwnj;های قاجاری تبریز براساس دیدگاه ایمس رپوپورت&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر فرزین فردانش. استاد مشاور اول: مهندس اکبر تقی&zwnj;زادۀ اصل، استاد مشاور دوم: دکتر مهرداد قیومی بیدهندی. تهران: دانشگاه شهید بهشتی، بهمن ۱۳۹۰.</strong></p>
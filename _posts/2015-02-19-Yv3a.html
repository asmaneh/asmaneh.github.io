--- 
title: "بازشناسی روند شکل‌گیری و تحول مسجد جامع ورامین| حسین نخعی" 
authors: asmaneh 
types: research 
featured: false
slug: Yv3a 
--- 
<p>تحقیق دربارۀ روند شکل گیری بنا در تصور اغلبِ محققان با مراجعه به بنا ممکن می&zwnj;شود. مطالعۀ بنا با این رویکرد، در صورتی&zwnj;که روشمند و دقیق باشد، نتایجی به همراه دارد که از مهم&zwnj;ترین آنها شناخت کالبد بناست. با این حال منفک دیدن بنا از بستر و سیاقی که در آن ساخته شده منجر به بی&zwnj;پاسخ ماندن بعضی از پرسش&zwnj;های مهم می&zwnj;شود. مسجد جامع ورامین از جمله بناهایی است که پژوهش&zwnj;های زیادی دربارۀ روند شکل&zwnj;گیری و سیر تاریخی آن انجام شده است. در بیشتر این پژوهش&zwnj;ها بنا را فارغ از بستر شکل&zwnj;گیریِ آن بررسی کرده&zwnj;اند و از این رو نتوانسته&zwnj;اند به پرسش&zwnj;های مربوط به روند شکل&zwnj;گیری بنا پاسخی درخور و جامع بدهند. در این تحقیق، حسین نخعی، با مطالعۀ تاریخ شهر ورامین و بررسی دقیق بنا زمینه&zwnj;های ساخت مسجد جامع ورامین و روند ساخت آن را بررسی می&zwnj;کند. بدین منظور می&zwnj;کوشد از راه مقابله و تفسیر شواهد متنی، شناخت کامل کالبد بنا و تحلیل کتیبه&zwnj;های بنا به هدف تحقیق دست یابد. این تحقیق پنج فصل دارد. در سه فصل اول تاریخ ورامین به منزلۀ&nbsp; بستر شکل&zwnj;گیری بنا بررسی می&zwnj;شود. در فصل اول، &laquo;اوضاع ورامین پیش از ساخت مسجد جامع&raquo;، علاوه بر مطالعۀ تاریخ ورامین زمینه&zwnj;های ساخت مسجد جامع در ورامین را نیز بررسی می&zwnj;کند. در فصل دوم، &laquo;اوضاع ورامین پس از ساخت مسجد جامع&raquo;، اوضاع ورامین از زمان ساخته شدن مسجد تا اواخر دورۀ قاجاریه را مطالعه می&zwnj;کند. در فصل سوم، &laquo;محل قرارگیری شهر ورامین و نسبت مسجد جامع با آن&raquo;، با استفاده از شواهدی که از شهر ورامین در اواخر دورۀ قاجاریه باقی بوده&nbsp; محل قرارگیری مسجد جامع نسبت به شهر را جستجو می&zwnj;کند. پس از آشنایی با تاریخ ورامین، در فصل چهارم، &laquo;صورت اصیل بنا&raquo;، صورت اصیل بنا به منزلۀ منبع اصلی تحقیق را بازشناسی می&zwnj;کند. در فصل پنجم، &laquo;روند شکل&zwnj;گیری بنا&raquo;، با تحلیل کتیبه&zwnj;های بنا، تمرکز بر خودِ بنا و قیاس اجزای آن با یکدیگر اقدامات انجام شده در مسجد طی سده&zwnj;های هشتم و نهم هجری را روشن می&zwnj;کند.&nbsp;</p>
<p>&nbsp;</p>
<p><strong>نخعی، حسین. &laquo;بازشناسی روند شکل&zwnj;گیری و تحول مسجد جامع ورامین&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنمای اول: دکتر هایده لاله، استاد راهنمای دوم: مهندس کامبیز حاجی&zwnj;قاسمی. استاد مشاور: دکتر زهرا اهری. تهران: دانشگاه شهید بهشتی، بهمن۱۳۹۳.</strong></p>
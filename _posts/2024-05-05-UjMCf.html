--- 
title: "«شمال آفریقا یا مرکز ایران؟ جستجویی در بازشناسی محل تولید پاره‌قرآنی در موزه‌ی گتی»" 
authors: sahragard 
types: bap 
categories: articles 
tags: پاره‌قرآن,قرآن,هنر اسلامی,آفریقا,مرکز ایران,موزه‌ی گتی,مهدی صحرا‌گرد,آسمانه,مطالعات معماری ایران 
featured: false
featureImg: "/assets/img/posts/UjMCf.jpg" 
slug: UjMCf 
gallery: 
- image_path: "/assets/img/posts/UjMCf.jpg" 
  title: "«شمال آفریقا یا مرکز ایران؟ جستجویی در بازشناسی محل تولید پاره‌قرآنی در موزه‌ی گتی»" 
- image_path: "/assets/img/posts/UjMCf-1.jpg" 
  title: "تصویر ۱. دو صفحه از قرآن موزه‌ی گتی به قلم کوفی اولیه، برگ 1ر و 10پ." 
- image_path: "/assets/img/posts/UjMCf-2.jpg" 
  title: "تصویر ۲. صفحات آغازین قرآن کوفی شرقی کتابت شده در اصفهان، مورخ ۳۲۷ق، کتابخانه‌ی آستان قدس رضوی، ش ۳۰۱۳، برگ ۱پ و ۲ر." 
- image_path: "/assets/img/posts/UjMCf-3.jpg" 
  title: "تصویر ۳. صفحات آغازین جزوی از قرآن به خط عباس بن محمد قزوینی، نیمه‌ی دوم سده‌ی چهارم، احتمالاً ری." 
- image_path: "/assets/img/posts/UjMCf-4.jpg" 
  title: "تصویر ۴. قرآنی به قلم کوفی شرقی، منسوب به ری یا اصفهان، با سرسورهای مشابه با خط قرآن موزه‌‌ی گتی، ش ۵۰۱۵، برگ ۱۶ر." 
 
excerpt: "یافته‌های ما در باب قلم کوفی اولیه، قلم رسمی کتابت قرآن در سه سده‌ی نخست هجری، بسیار ناچیز است. اکنون به لطف طبقه‌بندی نسخه‌شناس فرانسوی، فرانسوا دروش هفت سبک اصلی در کتابت این قلم شناسایی شده که برخی از آنها به زیرگروه‌های فرعی تقسیم می‌شود. با این همه، محل گسترش هیچ‌یک از این سبک‌ها شناسایی نشده است. علت این امر پراکنده شدن برگ‌ها و از بین رفتن انسجام نسخه‌های اولیه است. جابه‌جا شدن نسخه‌ها در طی تاریخ نیز عامل دیگری است که موجب شده نتوان محل وقف یا کشف نسخه را با محل تولید آن یکسان دانست." 
--- 
<p><strong>&laquo;شمال آفریقا یا مرکز ایران؟ جستجویی در بازشناسی محل تولید پاره&zwnj;قرآنی در موزه&zwnj;ی گتی&raquo;</strong></p>
<p>مهدی صحراگرد</p>
<p dir="ltr" style="text-align: left;">Northern Africa or Central Iran? An Investigation into the Production Place of a Fragmentary Kufic Qur'an at the J. Paul Getty Museum</p>
<p>یافته&zwnj;های ما در باب قلم کوفی اولیه، قلم رسمی کتابت قرآن در سه سده&zwnj;ی نخست هجری، بسیار ناچیز است. اکنون به لطف طبقه&zwnj;بندی نسخه&zwnj;شناس فرانسوی، فرانسوا دروش هفت سبک اصلی در کتابت این قلم شناسایی شده که برخی از آنها به زیرگروه&zwnj;های فرعی تقسیم می&zwnj;شود. با این همه، محل گسترش هیچ&zwnj;یک از این سبک&zwnj;ها شناسایی نشده است. علت این امر پراکنده شدن برگ&zwnj;ها و از بین رفتن انسجام نسخه&zwnj;های اولیه است. جابه&zwnj;جا شدن نسخه&zwnj;ها در طی تاریخ نیز عامل دیگری است که موجب شده نتوان محل وقف یا کشف نسخه را با محل تولید آن یکسان دانست. نبود شواهد کافی موجب شده تا فرانسوا دروش هرگونه تلاش برای یافتن یا حتی طرح فرضیه درباره&zwnj;ی محل گسترش این سبک&zwnj;ها را نافرجام بداند.&nbsp;</p>
<p>یکی از نسخه&zwnj;های مهم کوفیِ نخستینْ قرآنی است که چند برگ آن در موزه&zwnj;ی پاول گتی (لس&zwnj;آنجلس) نگهداری می&zwnj;شود. بخشی از این قرآن در قیروان کشف شد و مورخانی چون مارتین لینگز، بر مبنای محل کشف، آن را به قیروان منسوب کرد&zwnj;ه&zwnj;اند. با این حال&zwnj;، شواهدی در دست است که نشان می&zwnj;دهد این نسخه نه در افریقا که در مرکز ایران تولید شده است. این شواهد علاوه بر نظام ابجدی به کار رفته در نشان&zwnj;های تقسیم&zwnj;کننده&zwnj;ی آیات، و نظام اعراب&zwnj;گذاری، در سبکِ خط آن یافت می&zwnj;شود؛ سبکی که مشابهش در خط کهنِ جاافتاده (یادمانی) ضمائم برخی از قرآن&zwnj;های رقم&zwnj;دار کوفی شرقی دیده می&zwnj;شود. این نسخه&zwnj;ها که یک فقره از آن در سال ۳۲۷ق در اصفهان کتابت شده و دیگری احتمالاً در ری، می&zwnj;تواند دلیلی باشد بر این که محل تولید قرآن موزه&zwnj;ی گتی در ایران و&nbsp; مشخصاً در منطقه&zwnj;ی مرکزی ایران، مشهور به عراق عجم، بوده است. افزون بر این، بدان سبب که این نسخه به سبک D.I&nbsp; کتابت شده، و این سبک در برخی از دیگر نسخه&zwnj;های کوفی اولیه نیز دیده می&zwnj;شود، می&zwnj;توان فرضیه&zwnj;ی انتساب سبک یادشده به عراق عجم را نیز طرح کرد.</p>
<p>&nbsp;</p>
<p>مشخصات مقاله:&nbsp;</p>
<p dir="ltr" style="text-align: left;">Mahdi Sahragard, &ldquo;Northern Africa or Central Iran? An Investigation into the Production Place of a Fragmentary Kufic Qur&rsquo;an at the J. Paul Getty Museum,&rdquo; in Getty Research Journal, no. 19 (2024).</p>
<p style="text-align: right;">اطلاعات بیشتر:</p>
<p dir="ltr" style="text-align: left;"><a href="https://www.getty.edu/publications/grj/19/northern-africa-or-central-iran/" target="_blank" rel="noopener">https://www.getty.edu/publications/grj/19/northern-africa-or-central-iran/</a></p>
--- 
title: "نخستین کتاب نقد معماری" 
authors: danaeifar 
types: blog 
tags: نقد معماری,نقد,تاریخ معماری,مطالعات معماری ایران,آسمانه,مطهره دانایی‌فر,کتاب,کتاب نقد معماری 
featured: false
featureImg: "/assets/img/posts/rg6zz.jpg" 
slug: rg6zz 
gallery: 
- image_path: "/assets/img/posts/rg6zz.jpg" 
  title: "نخستین کتاب نقد معماری" 
 
excerpt: "پیتر کالینز در کتاب دگرگونی آرمان‌ها در معماری مدرن نخستین کتاب نقد معماری را کتاب معماری فرانسوی نوشتۀ ژاک- فرانسوا بلوندل معرفی می‌کند. این کتاب کتابی چهار جلدی و مصور است که در سال‌های ۱۷۵۲تا ۱۷۵۶ در فرانسه منتشر شده است." 
--- 
<div>
<div>
<p style="text-align: justify;">به نام خدا</p>
<br />
<p style="text-align: justify;">پیتر کالینز در کتاب&nbsp;دگرگونی آرمان&zwnj;ها در معماری مدرن&nbsp;نخستین کتاب نقد معماری را کتاب&nbsp;معماری فرانسوی۱&nbsp;نوشتۀ ژاک- فرانسوا بلوندل۲&nbsp;معرفی می&zwnj;کند. این کتاب کتابی چهار جلدی و مصور است که در سال&zwnj;های ۱۷۵۲تا ۱۷۵۶ در فرانسه منتشر شده است. اصل کتاب هشت مجلد بود اما فقط چهار جلد آن به طبع رسید. نویسنده تصاویر بناهای شاخص پاریس و حومۀ آن شامل پلان و نما و مقطع (که پیشتر به قصدی دیگر آماده کرده بود) را ضمیمۀ یادداشت&zwnj;هایی دربارۀ هر بنا کرده و در آن یادداشت&zwnj;ها نظراتش دربارۀ معایب و محاسن هر بنا را در سیاقی تاریخی&zwnj;&zwnj;&zwnj; &nbsp;بیان کرده است.۳</p>
<br />
<p style="text-align: justify;">بنا به تصریح نویسنده مخاطب اصلی کتاب دانشجوی معماری و کسی است که قصد دارد معمار شود. او دانشجویان خویش را گروه گروه در پاریس و حومۀ آن می&zwnj;گرداند و دربارۀ محاسن و معایب هر بنایی که از مقابل آن می&zwnj;گذشت سخن می&zwnj;&zwnj;راند. این کتاب نتیجۀ ثبت این سخنان و نظرهاست.۴</p>
<br />
<p style="text-align: justify;">بلوندل (۱۷۰۵- ۱۷۷۴)، تنها کسی در سدۀ هجدهم بود که هم معماری حرفه&zwnj;ای و هم یکی از اصحاب دایرة&zwnj;المعارف بود. از آثار او چند بنا در پاریس، چند رساله و کتاب، حدود ۵۰۰ مدخل را می&zwnj;توان نام برد که بین سال&zwnj;های ۱۷۵۱- ۱۷۷۴و به درخواست دیدرو، بنیادگذار دایرة&zwnj;المعارف فرانسه، برای دایرة&zwnj;المعارف &nbsp;تألیف کرد. بلوندل را بزرگترین معلم معماری سدۀ هجدهم نیز خوانده&zwnj;اند. او مدرسۀ خصوصی هنرها را در سال ۱۷۴۳ در فرانسه تأسیس کرد. هدف بلوندل از آموزش معماری صورت&zwnj;بندی اصول طراحی معماری بود.</p>
<br />
<p style="text-align: justify;">نظریه&zwnj;های موجود در کتاب&nbsp;معماری فرانسوی&nbsp;بیشتر متکی بر کلاسیسیزمی بود که در حال فروپاشی و مرگ بود تا معماری تازۀ در حال تکوین. بنا بر این این کتاب نه تنها نخستین کتاب نقد معماری بلکه آخرین کتابی است که معماری روزگار کلاسیک را به اختصار تصویر و بیان کرده است.</p>
<br />
<p style="text-align: justify;">چنانچه آمد کالینز این کتاب را نخستین کتاب نقد معماری می&zwnj;داند. از این ادعا می&zwnj;توان دریافت که کالینز مفروضی از مفهوم نقد معماری در نزد خود دارد که بر این کتاب منطبق است. باید پرسید که این مفروض چیست. به بیان دیگر، کدام ویژگی&zwnj;های کتاب سبب شده تا کالینز این کتاب را نخستین کتاب نقد معماری بداند. آیا سخن گفتن از ویژگی&zwnj;های بنا به مفهوم نقد معماری است؟ آیا سخن گفتن از ویژگی&zwnj;های بنا برای نقد خواندن آن کفایت می&zwnj;کند؟ آیا پیش از این کتاب کتابی با موضوع شرح ویژگی&zwnj;های بنا وجود نداشت؟ آيا مصور بودن کتاب و قالب آن در نقد خواندن کتاب مؤثر بوده است؟ آیا ماهیت آموزشی کتاب در نقد شمردن آن اثر داشته است؟ آيا رجوع نویسنده به اصول معماری (دورۀکلاسیک) باعث شده تا این کتاب نقد معماری خوانده شود؟ &nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;">&nbsp;</p>
<br />
<p style="text-align: justify;"><br /><br /><br /></p>
</div>
</div>
<p style="text-align: justify;">&nbsp;</p>
<div dir="ltr" style="text-align: left;">1. Architecture fran&ccedil;oise</div>
<div dir="ltr" style="text-align: left;">2. Jacques- Francois&nbsp; Blondel</div>
<div dir="ltr" style="text-align: left;">3. Kruft, a History of Architectural Theory, p 148.</div>
<div style="text-align: justify;">۴. کالینز،&nbsp;دگرگونی آرمان&zwnj;ها در معماری مدرن، ص ۳۱۸.</div>
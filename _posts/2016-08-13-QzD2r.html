--- 
title: "مرز‌های شناخت" 
authors: safaeipour 
types: blog 
tags: هادی صفایی‌پور,آسمانه,تاریخ معماری,مطالعات معماری ایران 
featured: false
slug: QzD2r 
excerpt: "بی مقدمه با چند سئوال آغاز می‌کنم: وقتی از یک دوره تاریخی مشخص از هنر و معماری اسلامی یاد می‌شود چه محدوده جغرافیایی برای شما تداعی می‌شود؟ برای مثال قرن چهارم هجری قمری/دهم میلادی، در ذهن شما با چه قلمروی مکانی مرتبط است؟ چه بناها و شهرهایی در تصویر ذهنی شما از این عصر وجود دارند؟ از چه بخشی از نقشه جهان اسلام در این دوره تصویری واضح و خوانا دارید؟ به بیان روشن‌تر، مغرب و مشرق جهان اسلام در قرن چهارم برای شما کجاست؟ از کجا آغاز می‌شود و تا کجا گسترده می‌گردد؟" 
--- 
<div>
<div>
<p style="text-align: justify;">بی مقدمه با چند سئوال آغاز می&zwnj;کنم: وقتی از یک دوره تاریخی مشخص از هنر و معماری اسلامی یاد می&zwnj;شود چه محدوده جغرافیایی برای شما تداعی می&zwnj;شود؟ برای مثال قرن چهارم هجری قمری/دهم میلادی، در ذهن شما با چه قلمروی مکانی مرتبط است؟ چه بناها و شهرهایی در تصویر ذهنی شما از این عصر وجود دارند؟ از چه بخشی از نقشه جهان اسلام در این دوره تصویری واضح و خوانا دارید؟ به بیان روشن&zwnj;تر، مغرب و مشرق جهان اسلام در قرن چهارم برای شما کجاست؟ از کجا آغاز می&zwnj;شود و تا کجا گسترده می&zwnj;گردد؟ به طور حتم هر پژوهشگر حوزه زمانی، مکانی و موضوعی تخصصی دارد که مدت بیشتری را بر آن تمرکز کرده و بر آن محدوده تسلط بیشتری دارد. اما منظور من از این پرسش&zwnj;ها، دانش عمومی است که برای هر پژوهشگر یک نقشه ذهنی، یک دانشنامه کلی، و یک تصویر یکپارچه از معماری و هنر جهان اسلام و یا ایران شکل می&zwnj;دهد.</p>
<br />
<p style="text-align: justify;"><img src="http://up98.ir/uploads/147108959686611.jpg" alt="" width="1112" height="1005" /></p>
<br />
<p style="text-align: justify;">نقشه زمان-مکان جهان اسلام. (Prochazka, 1986: 16)<br /><br /></p>
<br />
<p style="text-align: justify;">جوابی که من برای این پرسشها و پرسش&zwnj;هایی از این دست یافته&zwnj;ام آن است که دانش عمومی &laquo;ما&raquo; - نسل حاضر از پژوهشگران معماری ایرانی که در داخل کشور تحصیل کرده&zwnj;اند - به شدت به داخل مرزهای سیاسی فعلی محدود شده و از مشکلی با عنوان &laquo;محدودیت قلمروی جغرافیایی و بیگانگی با قلمروهای خارج از ایران معاصر&raquo; رنج می&zwnj;برد. عوامل مختلفی موجب پدیدار شدن این مشکل شده&zwnj;اند که من در نوشتارهای بعدی به آنها خواهم پرداخت، اما نتیجه روشن آن است که &laquo;ما&raquo; به یک قاب بسیار بسته جغرافیایی-فرهنگی-تاریخی خو گرفته&zwnj;ایم و همه پدیده&zwnj;های تاریخ معماری را تنها در این چشم&zwnj;اندازِ بسته درک و تفسیر می&zwnj;کنیم. واقعیت آن است که ارتباط محدودی که با برخی اساتید و دانشجویان تاریخ معماری اروپایی و آمریکایی داشته&zwnj;ام، و نیز تجربه&zwnj;هایی که از حضور در برخی کلاس&zwnj;ها و کارگاه&zwnj;های آنان کسب کرده&zwnj;ام، به من نشان داده است که این شرایط، به طرز قابل توجهی با وضعیت پژوهشگران خارج از ایران متفاوت است. تصویر ذهنی یک پژوهشگر غربی و به طور ویژه آمریکایی&ndash; با وجود آنکه از زمینه&zwnj;های فرهنگی کاملا متفاوتی برخوردارست- از کلیت قلمروی معماری اسلامی و حتی از معماری تاریخی ایران، از پژوهشگران ایرانی که در قلب این مضمون تاریخی قرار گرفته اند بسیار گسترده&zwnj;تر و فراگیرتر است. برای فهم تفاوت این دو تصویر ذهنی، راه&zwnj;های مختلفی وجود دارد. برای مثال، می&lrm;توان نگاهی گذرا به برخی منابع پایه غیرفارسی معماری جهان اسلام داشت. کتابهای کرسوِل[1] و اتینگهاوزن[2] از بهترین نمونه&zwnj;های متقدم هستند که سالهاست به عنوان مراجع پایه آشنایی با معماری جهان اسلام تدریس و مطالعه می&zwnj;شوند. تورق گذرای این منابع، به روشنی نشان می&zwnj;دهد که این آثار، چه هنرمندانه و چه هوشمندانه، تصویری خلاصه اما جامع، از چیستی هنر و معماری در سرتاسر قلمروی اسلامی ارائه کرده&zwnj;اند. راه دیگر آن است که نگاهی گذار، به صفحات شخصی یکی از پژوهشگران غربی در وبگاه آکادمیا[3] بیاندازیم و ببینیم که آثار آنها در چه پهنه گسترده زمانی-جغرافیایی شکل گرفته است. همچنین، مرور یک مقاله مشخص &ndash; و به&zwnj;خصوص مقالات مروری- از پژوهشگران غربی نیز این ویژگی را نشان می&zwnj;دهد. در این آثار، معمولا با حرکت میان چندین سطر، می&zwnj;توان&nbsp; از میان مرزهای چند کشور و گاه چندین قلمروی فرهنگی سیر نمود. خلاصه آنکه، در این نظام&zwnj;های آموزشی-پژوهشی، دانشجو از همان ابتدا، شناخت خویش را از یک نقشه جهانی آغاز می&zwnj;کند و رویدادهای تاریخی-معماریِ هر عصر را در پهنه&zwnj;ای از شرقی&zwnj;ترین گستره&zwnj;ها تا غربی&zwnj;ترین قلمروها درک می&zwnj;کند. برای مثال، در این نظام، در نقشه ذهنی اواخر قرن دهم و اوایل قرن یازدهم میلادی یک دانشجوی دوره کارشناسی تاریخ معماری، مسجد جامع خیوه تونس، مسجد جامع انور قاهره، مقبره امام دور در سامرا عراق، مسجد جامع نایین اصفهان، مقبره دوازده امام یزد، مقبره امیر اسماعیل سامانی در بخارا، مقبره عرب&zwnj; اتا در تیم ازبکستان، و مسجد باب المردم در تولدو اسپانیا در کنارهم درک می&zwnj;شود. به علاوه، نقشه ذهنی شناخت، تنها به حوزه جهان اسلام محدود نمی&zwnj;شود و پژوهشگران از رویدادهای تاریخی اصلی که به طور همزمان در قلمروهای همسایه روی داده مطلع هستند. برای مثال، مرزهای شناخت در نقشه اواخر قرن دهم، به قلمروی ترکان سلجوقی محدود نشده و سرزمین&zwnj;های امپراطوری بیزانس، خلیفه فاطمی، سلطنت قراخانیان[4] ، حکومت آلان&zwnj;ها[5] و با کمی سختگیری حکومت&zwnj;های محلی اروپایی &ndash;که ما کاملا با آنها بیگانه&zwnj;ایم &ndash; را در بر می&zwnj;گیرد. این خصیصه که من آن را &laquo;حضور یک ژن جهانی، در فرایند شناخت&raquo; نام می&zwnj;گذارم، در آثار پژوهشگران غربی متقدم تقویت شده و هر چه بیشتر ادامه یافته است.</p>
<br />
<p style="text-align: justify;"><img src="http://up98.ir/uploads/147108974954361.jpg" alt="" width="1000" height="705" /></p>
<br />
<p style="text-align: justify;">نقشه قلمروی امپراطوری بیزانس، حکومت سلجوقیان و اروپای شمالی در سال 1071 میلادی (McEvedy. C, 1967: 61)</p>
<br />
<p style="text-align: justify;">&nbsp;</p>
<br />
<p style="text-align: justify;"><br />روشن است که فقدان چنین نگرشی، &nbsp;در نظام آموزشی-پژوهشی معاصر ایران، چه گسست&zwnj;های عمیقی در نحوه فهم و خوانش ما از هر موضوع تاریخی ایجاد می&zwnj;کند. از آنجاکه ما واژگان معماری تاریخی دیگر قلمروهایِ پیوسته به ایران و جهان اسلام را ندیده و نخوانده&zwnj;ایم، نسبت به این حوزه&zwnj;های جغرافیایی-فرهنگی نابینا هستیم و نمی&zwnj;توانیم دانسته&zwnj;های خود را این قلمروها به صورت معناداری پیوند زنیم. اما مگر شناخت معماری تاریخی ایران و جهان اسلام، بدون آشنایی با فرهنگ و معماری رایج در قلمروهای مرتبط با آنها ممکن است؟ مگر می&zwnj;شود به فهم اندیشه پرستش در فرهنگ ایرانی پرداخت و ردپای آن را در شبه قاره هند، در میان آتشکده&zwnj;های زرتشتیان و خانقاه&zwnj;های صوفیه جستجو نکرد؟ مگر می&lrm;&zwnj;توان به نظام آموزشی در ایران عصر سلجوقی پرداخت، اما نسبت به حضور آن در آناتولی شرقی بی تفاوت بود؟ مگر می&zwnj;شود به اندیشه&zwnj;های تصوف در ایران قرن هفتم نگریست و همراه با مولانا، به سیر در عوارض جغرافیایی، مفاهیم فرهنگی و برهه&zwnj;های تاریخی از بلخ تا قونیه نپرداخت؟ یا خیلی ساده&zwnj;تر، مگر می&zwnj;شود از ساج آفریقایی نام برد و ندانست این ساختمایه چگونه و کجا عمل می&zwnj;آید، و با گذر از چه شهرها و دریاهایی راهی ایران شده است؟ یا اینکه مگر امکان دارد در مورد ترکیب باریکه تاق&zwnj;های متقاطع در مرکز ایران در قرن چهارم مطالعه کرد، اما از حضور این دستاورد نیارشی در قلمرویی که از کلیساهای سنگی ارمنستان شروع می&zwnj;شود و تا مقبره&zwnj;های آجری آسیای میانه ادامه می&zwnj;یابد تصویر یکپارچه و فراگیری نداشت؟ بی شک، درصورت محصور ماندن در مزرهای فعلی ایران نمی توان به فهمی اصیل در مورد هیچ یک از موضوعات فوق دست یافت[6]. اما مشکل آنجاست که در حال حاضر، برای &laquo;ما، پژوهشگران داخلی تاریخ معماری&raquo;، ورود به قلمروهای بیرون از ایران بسیار دشوار است. &laquo;ما&raquo; برای چنین حضوری آماده و تربیت نشده&zwnj;ایم. در شرایطی که یک پژوهشگر هیچ تصوری از جغرافیا، تاریخ و فضای فرهنگی یک بخش از جهان اسلام ندارد، چگونه می&zwnj;تواند، بی مقدمه و بی مهابا به سراغ یک بنا یا سند مشخص در مورد آن رود و آن را فهم کند. به نظر می&zwnj;رسد این راه برای &laquo;ما&raquo;، بسته است و ابزار خروج از این قلعه&zwnj;های خودساخته را نداریم. جان کلام آنکه با وجود آنکه فهم ایران فرهنگی در ادوار مختلف به شناخت عمیق و یکپارچه فلات ایرات و سرزمینهای پیرامون آن وابسته است، جهان شناختی ما فعلا و تا اطلاع ثانوی، به مرزهای فعلی ایران عزیز محصور و مقید شده است. بی شک، ما نیازمند دستیابی به یک فهم جهانی یا حداقل منطقه&zwnj;ای از معماری تاریخی هستیم. و چنانچه تأکید کردم، این به معنای دانشی تکمیلی که در مراحل و مقاطع بالاتر به دست می&zwnj;آید نیست. شناخت هنر و معماری ایران، بایستی از همان مقاطع نخستین آموزشی و از همان هسته اولیه، دارای ژن&zwnj;های جهانی باشد و در مقیاسی جهانی شکل بگیرد. مقاطع بالاتر، تنها بر وضوح این تصویر خواهد افزود. در نوشتار بعدی، به دلایل این امر، نتایج و مشکلات ناشی از آن و شاید راه&zwnj;حل&zwnj;هایی برای رفع آن خواهم پرداخت.</p>
<br />
<p style="text-align: justify;">&nbsp;</p>
<br />
<p style="text-align: justify;">منابع:</p>
<br />
<p dir="ltr" style="text-align: justify;">Prochazka, A. B. 1986.&nbsp;Introduction to Islamic architecture. Zurich: MARO.</p>
<br />
<p dir="ltr" style="text-align: justify;">McEvedy. C. 1967.&nbsp;Penguin Atlas of Medieval History. London: Penguin Books.</p>
<br />
<p dir="ltr" style="text-align: justify;"><br /><br />[1] Keppel Cameron Creswell (1879-1974)<br />[2] Richard Ettinghausen (1906-1979)<br />[3] Academia.edu<br />[4] Karakhanids<br />[5] Alans<br />[6] این مسأله، در خصوص شناخت معماری جهان اسلام، بسیار وخیمتر است. امیدوارم در آینده نزدیک بتوانم نوشتاری را در بسط این موضوع با شما در میان گذارم.</p>
<p style="text-align: justify;">&nbsp;</p>
</div>
</div>
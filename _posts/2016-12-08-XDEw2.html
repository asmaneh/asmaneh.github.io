--- 
title: "اعتبار معماریانۀ سوال‌ها" 
authors: tamasoki 
types: blog 
featured: false
slug: XDEw2 
--- 
<p>به نام خداوند مهرگستر مهربان</p>
<p>اگر موضوع&zwnj;هایی که علوم مرتبط با آدمی&nbsp;بدان می&zwnj;پردازند را در سه قالب&nbsp;واقعیت&zwnj;های انسانی، ارزش&zwnj;ها و تکالیف او بگنجانیم؛ چه از دنیای واقعیت&zwnj;ها و چه از ارزش&zwnj;ها و تکلیف&zwnj;های مرتبط با او&nbsp;سوال&zwnj;های بسیاری&nbsp;می&zwnj;توان پرسید. اگر معماری را ظرف زندگی آدمی در هستی بدانیم، در هر یک از&nbsp;این سه قالب سوال&zwnj;های بسیاری مرتبط با معماری خواهیم یافت.&nbsp;اما آیا همۀ این سوال&zwnj;ها لزوما در چارچوب تحقیق معماری قرار می&zwnj;گیرد؟</p>
<p>دایرۀ شمول تحقیقات معماری تا کجاست؟ ممکن است بتوان محدوده&zwnj; &zwnj;یا خطوط تمایزی برای آن در نظر گرفت و گفت &laquo;تحقیق در حوزۀ معماری&raquo; چه نیست؟</p>
<p>- خواهید گفت این امر مستلزم این است که بفهمیم خود معماری چه هست و چه نیست و مقصود ما از آن کدام ساحات معماری است.&nbsp;</p>
<p>اما با پذیرش این قول که تحقیق در هر ساحت مرتبط با معماری &ndash;اعم از علم و فن و حکمت و هنر- لاجرم میان&zwnj;رشته&zwnj;ای است و دست کم رویکردها و روش&zwnj;ها یا بنیان&zwnj;ها و مفروضات خود را از خارج حوزۀ معماری اخذ می&zwnj;کند؛ می&zwnj;توان گفت حتی آن زمان که برای معماری به مثابه دانش حد و مرز و تعریفی بیان کنیم هم مسئله به قوت خود باقی است. یعنی باز هم نمی&zwnj;دانیم&nbsp;تا کجا اگر دانشِ معماریِ مفروض ما با دانشی دیگر بیامیزد یا روش&zwnj;هایش را از آن بگیرد یا اگر در خدمت کدام اهداف باشد آنگاه هنوز در چارچوب تحقیقات معماری باقی مانده&zwnj;ایم.</p>
<p>---</p>
<p>دوستانی دارم- و جز آنها استادانی ـ که معماری را مساوی عمل معماری و حوزۀ تحقیقات معماری را با میزان ارتباط این موضوعات با حرفۀ معماری می&zwnj;سنجند. این یعنی نظر کردن در معماری را تا ساحتی اجازه می&zwnj;دهند که غایت پیش چشمشان، خدمت به حرفه، برآورده شود. مثلا از نظر آنان فلسفۀ معماری- وقتی در معنایی بسیار کلی&zwnj;تر یعنی جز فلسفۀ اندیشه&zwnj;های مختلفِ در پس آثار معماری به کار می&zwnj;رود- حاصلی جز کلی&zwnj;گوی&zwnj;های بیهوده ندارد و کمکی به معماران نمی&zwnj;کند. و بگذارید بگویم این حاصل برخوردی پراگماتیک به عالم تحقیق و نظرورزی است. در چنین معامله&zwnj;ای با معماری و تحقیقِ معماری مفروض خطرناکی هم نهفته است.&nbsp; این معماری و تحقیق معماری نیست که باید در خدمت آدمی باشد که این آدمی است در خدمت معماری و حرفۀ معماری.</p>
<p>- البته خواهید گفت این شرط، یعنی هدف غایی تحقیق معماری را در خدمت عمل معماری دانستن، خود در خدمت غایت نهایی معماری است، که تامین آسایش و آرامش و بهبود زندگی آدمیان است. و این چنین تحقیق به نحو غیرمستقیمی در خدمت آدمی است.</p>
<p>اما اگر چنین است، پس چرا آن زمان که نظر کردن در معماری می&zwnj;تواند ما را در فهم حقیقت&zwnj;هایی یاری&zwnj;رسان شود، ولو فهم این حقایق کمکی به عمل معماری نکند، این فرصت را از خود دریغ می&zwnj;کنیم؟</p>
<p>اگر مدعی این سخن نابجا نباشیم که معماری همۀ خواست&zwnj;ها و نیازهای آدمی را در همۀ ساحات وجودی&zwnj;اش برمی&zwnj;آورد، پس به چه اعتباری تحقیق معماری را محدود به حوزه&zwnj;هایی که در نهایت با عمل معماری یا اثر آن مرتبط باشد می&zwnj;کنیم؟</p>
<p>سوال اصلی ما همچنان باقی است:&nbsp;کدام&nbsp;معیار/ معیارها تعیین می&zwnj;کند یک سوال در محدودۀ تحقیق معماری قرار می&zwnj;گیرد یا نه؟</p>
<p>از کجا می&zwnj;گوییم انجام تحقیق x در حیطۀ&nbsp;صلاحیت دانشجو/ محقق رشتۀ معماری است یا نیست؟</p>
<p>ادامه دارد...</p>
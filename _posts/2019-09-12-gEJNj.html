--- 
title: "ظهور و گسترش نمای مشهور به «رومی»" 
authors: tahmasbi 
types: blog 
featured: false
slug: gEJNj 
gallery: 
- image_path: "/assets/img/posts/gEJNj-1.jfif" 
  title: "" 
- image_path: "/assets/img/posts/gEJNj-2.jfif" 
  title: "" 
- image_path: "/assets/img/posts/gEJNj-3.jfif" 
  title: "کوهی بزرگ در شهرستان خرم بید فارس که تبدیل به معدن سنگ شده است." 
 
--- 
<p>این روز&zwnj;ها هنگام پرسه در کوچه&zwnj;ها و خیابان&zwnj;های کلان&zwnj;شهرها، به ویژه جاهایی که قیمت زمین بالاتر است، با ساختمان&zwnj;های نیمه&zwnj;کاره و تمام&zwnj;شده&zwnj;ای مواجه می&zwnj;شویم که نمای آن&zwnj;ها با سنگ&zwnj; سفید یا قهوه&zwnj;ای روشن پوشیده شده است و در آن اجزا و صورت&zwnj;هایی چون ستون، نیم&zwnj;ستون، سر ستون، پنجره&zwnj;های هلالی، طاق&zwnj;نما، جان&zwnj;پناه&zwnj;های مشبک، نقوش برجسته، و حتی مجسمه دیده می&zwnj;شود. امروزه در بازار ساخت و ساز به این شیوۀ نماسازیْ &laquo;رومی&raquo; و &laquo;کلاسیک&raquo; می&zwnj;گویند. اکنون ببینیم این شیوه از کی و چرا در ایران ظهور و گسترش یافته است؟</p>
<p>در دهۀ هفتاد و هشتاد شمسی، همراه با رونق بلندمرتبه&zwnj;سازی، در تهران شاهد ساخت آپارتمان&zwnj;هایی چهار طبقه با نماهایی تخت از جنس سنگ مرمریت یا گرانیت با پنجره&zwnj;هایی مشابه بودیم که به نوعی نمونه&zwnj;نمای بساز بفروشی آن دوره به شمار می&zwnj;رفت. هم&zwnj;زمان بناهایی نیز به دست معماران طراحی و یا ساخته می&zwnj;شدند که دارای تنوع بیشتری در مصالح و فرم&zwnj;ها بودند. در دهۀ نود بساز بفروشان به این فکر افتادند که ساختمان&zwnj;هایی بسازند که در ظاهر دارای جزئیات و عناصر بیشتری باشند و اصطلاحاً مجلل (لوکس، لاکچری) بنمایند تا بتوانند در رقابت بازار مسکن نقش اصلی را بازی کنند. بنا بر این، به ساخت آپارتمان&zwnj;هایی با نماهایی تمام&zwnj;سنگ و پر هزینه و با طرحی التقاطی و فرنگی&zwnj;مآب روی آوردند که به نمای رومی مشهور شده و چون شمار آن افزون یافته، بر سلیقۀ عمومی مردم تأثیری محسوس گذاشته است. در واقع، مشتریانی که متعلق به قشر نسبتاً مرفه بوده&zwnj;اند، با سه گزینه برای انتخاب مواجه&zwnj;اند: یکم، بناهای طراحی&zwnj;شدۀ با کیفیت به دست معماران؛ دوم، بناهای بساز و بفروشی معمول؛ سوم، ساختمان&zwnj;هایی با نمای رومی و ظاهراً مجلل. گزینۀ نخست که همواره کمتر ساخته می&zwnj;شده و در دسترس بوده، و بین دو گزینۀ دیگر، مورد سوم جلوۀ بهتری برای انتخاب داشته است. امروزه برخی معماران نیز، بر اساس خواستۀ خود و یا کارفرمایان، به طراحی به این شیوه گرایش پیدا کرده&zwnj;اند. از این رو، اکنون آیا می&zwnj;توان این مسیر را تغییر داد؟</p>
<p>گاهی زمزمه&zwnj;هایی مبنی بر ممنوعیت ساخت این گونه نماها به گوش می&zwnj;رسد که البته تاکنون اثری نداشته است. با این همه، اگر شهرداری یا هر سازمان دیگری بخواهد بخشنامه&zwnj;ای در این&zwnj;باره صادر کند، چه چیزی باید ممنوع شود؟ برای مثال، بگویند استفاده از قوس رومی و ستون و نیم&zwnj;ستون یونانی در نماها ممنوع است؟ پاسخ خیر است، زیرا راه&zwnj;های دور زدنِ آن فراهم خواهد بود، مثلاً می&zwnj;توان توجیه کرد که این قوس ایرانی است یا نیم&zwnj;ستون در معماری ایران هم بوده یا نهایتاً بر سرِ ستون&zwnj;ها تندیس اسب گذاشت و غیره. به نظر تنها راه مقابله با این مسئله ممنوعیت نمای تمام&zwnj;سنگی است، زیرا این اشکال و صورت&zwnj;ها با مصالح دیگر این جلوه را ندارند و سازنده به مقصودش نمی&zwnj;رسد. از سوی دیگر، این کمک می&zwnj;کند به از بین نرفتنِ معادن سنگ و برخی کوه&zwnj;های ایران، منظره&zwnj;ای که با عبور از جاده&zwnj;های استان&zwnj;هایی مانند فارس، یزد، اصفهان، و غیره قابل مشاهده است، &laquo;کوه&zwnj;هایی در حال خورده شدن!&raquo;</p>
--- 
title: "یافته‌هایی نو در باب هویت شهری اهواز (۲): سیمای آغازین بندر ناصری" 
authors: r.mojtahedzadeh 
types: blog 
featured: true
featureImg: "/assets/img/posts/jJJjw.jpg" 
slug: jJJjw 
gallery: 
- image_path: "/assets/img/posts/jJJjw.jpg" 
  title: "یافته‌هایی نو در باب هویت شهری اهواز (۲): سیمای آغازین بندر ناصری" 
- image_path: "/assets/img/posts/jJJjw-1.jpg" 
  title: "پلان کارون در محدوده اهواز و بندر ناصری؛ ۱۹۰۷" 
- image_path: "/assets/img/posts/jJJjw-2.jpg" 
  title: "اطلاعات مربوط به بندر ناصری بر نقشه سال ۱۹۰۷" 
- image_path: "/assets/img/posts/jJJjw-3.jpg" 
  title: "انطباق اطلاعات نقشه سال ۱۹۰۷ بر عکس هوایی ۱۹۵۶ (۱۳۳۵)" 
- image_path: "/assets/img/posts/jJJjw-4.jpg" 
  title: "کاروانسرای معین التجار در مجموعه عکس های جان تامپسون" 
- image_path: "/assets/img/posts/jJJjw-5.jpg" 
  title: "بنای منزل حکومت در مجموعه عکس های جان تامپسون" 
- image_path: "/assets/img/posts/jJJjw-6.jpg" 
  title: "سربازخانه نظام السلطنه در مجموعه عکس های جان تامپسون" 
 
footnotes: 
- number: "1" 
  content: "A Collection of Photographs in Persia%2C Turkey%2C Caucasus During a Seven Months’ Journey in 1891" 
- number: "2" 
  content: "John Thomson (1837-1921).
درباب عکس‌های تامپسون از اهواز ابهامی وجود دارد. هرچند مجموعه عکس‌های نامبرده در آلبومی واحد و تحت نام جان تامپسون گردآمده اما در مجموعه‌های دیجیتال کتابخانة دانشگاه لیدن هلند برخی از همین تصاویر تحت عنوان «آلبوم عکس نخستین قسمت سفر آلبرت هوتز به ایران» (Photograph album of the first part of the journey of Albert Hotz through Persia) معرفی شده است (https%3A%2F%2Fsocrates.leidenuniv.nl%2Fview%2Fitem%2F1953407%2Fpages%3Fpage%3D3). آلبرت هوتز تاجری هلندی است که برای گسترش تجارت پدرش به ایران سفر کرد. او در این سفر مجموعه عکس‌هایی از ایران برداشت که تا به امروز نیز بیشترین عکس‌هایی از ایران که در هلند یافت می‌شود، متعلق به همین مجموعه است. اکثر عکس‌های این مجموعه را خود او گرفته اما تعدادی را نیز از عکاسان ایرانی و اروپایی خریده که ممکن است برخی از مجموعه عکس‌های اهواز نیز از همین دست باشد. (جهت اطلاعات بیشتر ن.ک میراث ایرانی آلبرت هوتز (نشر آوند دانش، 1397)." 
 
--- 
<p dir="RTL"><span lang="FA">تاریخ بناهای آغازین بندر ناصری (هستۀ اولیۀ پیدایش اهواز نوین) تاریخی کمابیش مبهم است. تا همین اواخر معتبرترین سندِ در دسترس در این باب، خاطرات نظام&zwnj;السلطنه و اقوال پراکندۀ فرستادگان و مسافران ایرانی و فرنگی عصر قاجار و اوائل پهلوی به اهواز بود؛ اما خوشبختانه در این سال&zwnj;ها دسترسی آسان به دو مجموعه سند مهم دیگر نیز فراهم آمده که قراردادن اطلاعات آنها در کنار اطلاعات پیشین می&zwnj;تواند بازخوانی سیمای آغازین بندر ناصری را تا حدّ زیادی دقیق&zwnj;تر سازد. در این یادداشت سعی خواهم کرد با مرور مجموعة این اسناد سیمای آغازین این بندر را تا حدّ امکان روشن و بحث را نسبت به آنچه قبلا در کتاب در جستجوی هویت شهری اهواز گفته شده، پیش&zwnj;تر برم.</span></p>
<p dir="RTL"><span lang="FA">قدیمی&zwnj;ترین نقل&zwnj;قول در باب بندر ناصری قول نجم&zwnj;الملک در سفرنامۀ دوم خود به خوزستان است. وی در خاطرات روز 22 جمادی&zwnj;الاخر ۱۳۰۶ قمری تأکید می&zwnj;کند به اتفاق نظام&zwnj;السلطنه وچند تن دیگر از مسیر آبی از اهواز (محلة عامری فعلی) به سمت سدّ حرکت کرده و پس از آنکه به زحمت از سد عبور کردند &laquo;برای تعیین محل کاروانسرا و انبار و عمارت حکومت در بندر ناصری&raquo; تلاش کرده و جای آن را زیر سدّ مشخص ساختند (نجم&zwnj;الدوله، ۱۳۸۶، ۷۵). بر این اساس می&zwnj;توان سنگ بنای اهواز نوین را در این روز که به تقویم شمسی مصادف ۵ اسفند است، به شمار آورد. اولین گزارش پس از این تاریخ را نظام&zwnj;السلطنه چندماه بعد (محرم ۱۳۰۷ ق.) در خاطرات خود آورده و می&zwnj;نویسد در اهواز با حاجی استاد علی نامی از راه آب به زیر سدّ شکسته رفته و طرح بندری را می&zwnj;ریزد. او از طرح &laquo;کوچه&zwnj;های ده&zwnj;ذراعی&raquo;، و تعیین محل &laquo;منزل حکومت&raquo;، &laquo;توپخانه&raquo;، &laquo;سربازخانه&raquo; و &laquo;تلگرافخانه&raquo; در محلی بلند که در طغیان&zwnj;ها آب نگیرد، یاد کرده و می&zwnj;نویسد: &laquo;شعبه</span> <span lang="FA">وسیعی</span> <span lang="FA">در</span> <span lang="FA">زیر</span> <span lang="FA">این</span> <span lang="FA">بناها</span> <span lang="FA">تحجیر</span> <span lang="FA">کردم</span> <span lang="FA">که</span> <span lang="FA">میدان</span> <span lang="FA">مشق</span> <span lang="FA">سرباز</span> <span lang="FA">و</span> <span lang="FA">محل</span> <span lang="FA">آتشبازی</span> <span lang="FA">در</span> <span lang="FA">اعیاد</span> <span lang="FA">باشد</span> <span lang="FA">و تمام</span> <span lang="FA">عمارات</span> <span lang="FA">به</span> <span lang="FA">رود</span> <span lang="FA">کارون</span> <span lang="FA">منظر</span> <span lang="FA">داشته</span> <span lang="FA">باشد&raquo; (نظام&zwnj;السلطنه، ۱۳۶۲، ۱: ۱۵۹). نظام&zwnj;السلطنه در خاطرات همین سال از اقدامات حاجی آقامحمد معین&zwnj;التجار، تاجر بوشهری، در اهواز یاد می&zwnj;کند و می&zwnj;نویسد &laquo;وی در</span> <span lang="FA">اهواز</span> <span lang="FA">در</span> <span lang="FA">نقطه&zwnj;اي</span> <span lang="FA">که</span> <span lang="FA">براي</span> <span lang="FA">اسکله</span> <span lang="FA">تعیین</span> <span lang="FA">شده</span> <span lang="FA">بود،</span> <span lang="FA">بنای</span> <span lang="FA">کاروانسرا</span> <span lang="FA">و</span> <span lang="FA">انبار</span> <span lang="FA">گذاشته</span> <span lang="FA">و</span> <span lang="FA">دو</span> <span lang="FA">بازار</span> <span lang="FA">که مشتمل</span> <span lang="FA">بر</span> <span lang="FA">چهل</span> <span lang="FA">دکان</span> <span lang="FA">بود،</span> <span lang="FA">بنا</span> <span lang="FA">کرد</span> <span lang="FA">و</span> <span lang="FA">ایجاد</span> <span lang="FA">سکوي</span> <span lang="FA">اسکله</span> <span lang="FA">را</span> <span lang="FA">کرد</span> <span lang="FA">و</span> <span lang="FA">اسباب</span> <span lang="FA">تراموای</span> <span lang="FA">از</span> <span lang="FA">آنجا</span> <span lang="FA">به</span> <span lang="FA">بالاي</span> <span lang="FA">اهواز</span> <span lang="FA">که</span> <span lang="FA">هزار</span> <span lang="FA">و</span> <span lang="FA">هفت</span> <span lang="FA">صد</span> <span lang="FA">ذرع راه</span> <span lang="FA">است،</span> <span lang="FA">آورد&raquo; (منبع پیشین، ص ۱۶۱). آنگونه که جان گوردون لوریمر، فرستادۀ مقیم دولت بریتانیا در شمال خلیج فارس، در خاطرات خود آورده این اقدامات معین&zwnj;التجار در راستای تعهد او و شریک دیگرش، رئیس&zwnj;التجار برای اخذ امتیاز شرکت کشتیرانی ناصری در این ناحیه بوده است (لوریمر، ۱۳۹۰، ۱۵۲).</span></p>
<p dir="RTL"><span lang="FA">متأسفانه از مجموع اقدامات نامبرده در بالا، جز کوچه&zwnj;های ده&zwnj;ذراعی و بخشی از بازار معین&zwnj;التجار چیز دیگری در اهواز امروز باقی نمانده و درباب باقی بناها تا همین اواخر جز با حدس و گمان امکان سخن گفتن نبود. به عنوان مثال مرحوم امام شوشتری در تاریخ جغرافیایی خوزستان به قلعه&zwnj;ای که نظام&zwnj;السلطنه برای حفظ امنیت اهواز ساخت اشاره کرده و می&zwnj;نویسد &laquo;آن قلعه اکنون محل ادارة شهربانی اهواز است&raquo; (امام شوشتری، ۱۳۳۱، ۱۰۱)؛ لذا در کتاب هویت شهری اهواز حدس زده شد که سربازخانه نظام&zwnj;السلطنه برجای کلانتری&zwnj;ای بوده که امروز هم مقابل پارک شهید صباغان (باغ ملی) اهواز دایر است. اما با اتکاء به دو مجموعه سند مورد اشاره در آعاز این یادداشت، اکنون امکان تبیین مکان دقیق&zwnj;تر بناهای فوق فراهم است. این دو سند عبارتند از &laquo;اسناد کنسولگری انگلیس در جنوب ایران&raquo;، آزادشده توسط کتابخانۀ ملی قطر، و مجموعه عکس&zwnj;هایی از ایران، ترکیه و گرجستان در خلال سفری هفت&zwnj;ماهه در ۱۸۹۱<span id="#wk_ft1" class="fnoteWrap" contenteditable="false"><button class="fnoteBtn" type="button" data-content="A%20Collection%20of%20Photographs%20in%20Persia%2C%20Turkey%2C%20Caucasus%20During%20a%20Seven%20Months%E2%80%99%20Journey%20in%201891">1</button></span> از عکاس، جغرافیدان و سیاح پیشگام اسکاتلندی جان تامسون. <span id="#wk_ft2" class="fnoteWrap" contenteditable="false"><button class="fnoteBtn" type="button" data-content="John%20Thomson%20(1837-1921).%0A%D8%AF%D8%B1%D8%A8%D8%A7%D8%A8%20%D8%B9%DA%A9%D8%B3%E2%80%8C%D9%87%D8%A7%DB%8C%20%D8%AA%D8%A7%D9%85%D9%BE%D8%B3%D9%88%D9%86%20%D8%A7%D8%B2%20%D8%A7%D9%87%D9%88%D8%A7%D8%B2%20%D8%A7%D8%A8%D9%87%D8%A7%D9%85%DB%8C%20%D9%88%D8%AC%D9%88%D8%AF%20%D8%AF%D8%A7%D8%B1%D8%AF.%20%D9%87%D8%B1%DA%86%D9%86%D8%AF%20%D9%85%D8%AC%D9%85%D9%88%D8%B9%D9%87%20%D8%B9%DA%A9%D8%B3%E2%80%8C%D9%87%D8%A7%DB%8C%20%D9%86%D8%A7%D9%85%D8%A8%D8%B1%D8%AF%D9%87%20%D8%AF%D8%B1%20%D8%A2%D9%84%D8%A8%D9%88%D9%85%DB%8C%20%D9%88%D8%A7%D8%AD%D8%AF%20%D9%88%20%D8%AA%D8%AD%D8%AA%20%D9%86%D8%A7%D9%85%20%D8%AC%D8%A7%D9%86%20%D8%AA%D8%A7%D9%85%D9%BE%D8%B3%D9%88%D9%86%20%DA%AF%D8%B1%D8%AF%D8%A2%D9%85%D8%AF%D9%87%20%D8%A7%D9%85%D8%A7%20%D8%AF%D8%B1%20%D9%85%D8%AC%D9%85%D9%88%D8%B9%D9%87%E2%80%8C%D9%87%D8%A7%DB%8C%20%D8%AF%DB%8C%D8%AC%DB%8C%D8%AA%D8%A7%D9%84%20%DA%A9%D8%AA%D8%A7%D8%A8%D8%AE%D8%A7%D9%86%D8%A9%20%D8%AF%D8%A7%D9%86%D8%B4%DA%AF%D8%A7%D9%87%20%D9%84%DB%8C%D8%AF%D9%86%20%D9%87%D9%84%D9%86%D8%AF%20%D8%A8%D8%B1%D8%AE%DB%8C%20%D8%A7%D8%B2%20%D9%87%D9%85%DB%8C%D9%86%20%D8%AA%D8%B5%D8%A7%D9%88%DB%8C%D8%B1%20%D8%AA%D8%AD%D8%AA%20%D8%B9%D9%86%D9%88%D8%A7%D9%86%20%C2%AB%D8%A2%D9%84%D8%A8%D9%88%D9%85%20%D8%B9%DA%A9%D8%B3%20%D9%86%D8%AE%D8%B3%D8%AA%DB%8C%D9%86%20%D9%82%D8%B3%D9%85%D8%AA%20%D8%B3%D9%81%D8%B1%20%D8%A2%D9%84%D8%A8%D8%B1%D8%AA%20%D9%87%D9%88%D8%AA%D8%B2%20%D8%A8%D9%87%20%D8%A7%DB%8C%D8%B1%D8%A7%D9%86%C2%BB%20(Photograph%20album%20of%20the%20first%20part%20of%20the%20journey%20of%20Albert%20Hotz%20through%20Persia)%20%D9%85%D8%B9%D8%B1%D9%81%DB%8C%20%D8%B4%D8%AF%D9%87%20%D8%A7%D8%B3%D8%AA%20(https%3A%2F%2Fsocrates.leidenuniv.nl%2Fview%2Fitem%2F1953407%2Fpages%3Fpage%3D3).%20%D8%A2%D9%84%D8%A8%D8%B1%D8%AA%20%D9%87%D9%88%D8%AA%D8%B2%20%D8%AA%D8%A7%D8%AC%D8%B1%DB%8C%20%D9%87%D9%84%D9%86%D8%AF%DB%8C%20%D8%A7%D8%B3%D8%AA%20%DA%A9%D9%87%20%D8%A8%D8%B1%D8%A7%DB%8C%20%DA%AF%D8%B3%D8%AA%D8%B1%D8%B4%20%D8%AA%D8%AC%D8%A7%D8%B1%D8%AA%20%D9%BE%D8%AF%D8%B1%D8%B4%20%D8%A8%D9%87%20%D8%A7%DB%8C%D8%B1%D8%A7%D9%86%20%D8%B3%D9%81%D8%B1%20%DA%A9%D8%B1%D8%AF.%20%D8%A7%D9%88%20%D8%AF%D8%B1%20%D8%A7%DB%8C%D9%86%20%D8%B3%D9%81%D8%B1%20%D9%85%D8%AC%D9%85%D9%88%D8%B9%D9%87%20%D8%B9%DA%A9%D8%B3%E2%80%8C%D9%87%D8%A7%DB%8C%DB%8C%20%D8%A7%D8%B2%20%D8%A7%DB%8C%D8%B1%D8%A7%D9%86%20%D8%A8%D8%B1%D8%AF%D8%A7%D8%B4%D8%AA%20%DA%A9%D9%87%20%D8%AA%D8%A7%20%D8%A8%D9%87%20%D8%A7%D9%85%D8%B1%D9%88%D8%B2%20%D9%86%DB%8C%D8%B2%20%D8%A8%DB%8C%D8%B4%D8%AA%D8%B1%DB%8C%D9%86%20%D8%B9%DA%A9%D8%B3%E2%80%8C%D9%87%D8%A7%DB%8C%DB%8C%20%D8%A7%D8%B2%20%D8%A7%DB%8C%D8%B1%D8%A7%D9%86%20%DA%A9%D9%87%20%D8%AF%D8%B1%20%D9%87%D9%84%D9%86%D8%AF%20%DB%8C%D8%A7%D9%81%D8%AA%20%D9%85%DB%8C%E2%80%8C%D8%B4%D9%88%D8%AF%D8%8C%20%D9%85%D8%AA%D8%B9%D9%84%D9%82%20%D8%A8%D9%87%20%D9%87%D9%85%DB%8C%D9%86%20%D9%85%D8%AC%D9%85%D9%88%D8%B9%D9%87%20%D8%A7%D8%B3%D8%AA.%20%D8%A7%DA%A9%D8%AB%D8%B1%20%D8%B9%DA%A9%D8%B3%E2%80%8C%D9%87%D8%A7%DB%8C%20%D8%A7%DB%8C%D9%86%20%D9%85%D8%AC%D9%85%D9%88%D8%B9%D9%87%20%D8%B1%D8%A7%20%D8%AE%D9%88%D8%AF%20%D8%A7%D9%88%20%DA%AF%D8%B1%D9%81%D8%AA%D9%87%20%D8%A7%D9%85%D8%A7%20%D8%AA%D8%B9%D8%AF%D8%A7%D8%AF%DB%8C%20%D8%B1%D8%A7%20%D9%86%DB%8C%D8%B2%20%D8%A7%D8%B2%20%D8%B9%DA%A9%D8%A7%D8%B3%D8%A7%D9%86%20%D8%A7%DB%8C%D8%B1%D8%A7%D9%86%DB%8C%20%D9%88%20%D8%A7%D8%B1%D9%88%D9%BE%D8%A7%DB%8C%DB%8C%20%D8%AE%D8%B1%DB%8C%D8%AF%D9%87%20%DA%A9%D9%87%20%D9%85%D9%85%DA%A9%D9%86%20%D8%A7%D8%B3%D8%AA%20%D8%A8%D8%B1%D8%AE%DB%8C%20%D8%A7%D8%B2%20%D9%85%D8%AC%D9%85%D9%88%D8%B9%D9%87%20%D8%B9%DA%A9%D8%B3%E2%80%8C%D9%87%D8%A7%DB%8C%20%D8%A7%D9%87%D9%88%D8%A7%D8%B2%20%D9%86%DB%8C%D8%B2%20%D8%A7%D8%B2%20%D9%87%D9%85%DB%8C%D9%86%20%D8%AF%D8%B3%D8%AA%20%D8%A8%D8%A7%D8%B4%D8%AF.%20(%D8%AC%D9%87%D8%AA%20%D8%A7%D8%B7%D9%84%D8%A7%D8%B9%D8%A7%D8%AA%20%D8%A8%DB%8C%D8%B4%D8%AA%D8%B1%20%D9%86.%DA%A9%20%D9%85%DB%8C%D8%B1%D8%A7%D8%AB%20%D8%A7%DB%8C%D8%B1%D8%A7%D9%86%DB%8C%20%D8%A2%D9%84%D8%A8%D8%B1%D8%AA%20%D9%87%D9%88%D8%AA%D8%B2%20(%D9%86%D8%B4%D8%B1%20%D8%A2%D9%88%D9%86%D8%AF%20%D8%AF%D8%A7%D9%86%D8%B4%D8%8C%201397).">2</button></span></span></p>
<p dir="RTL"><span lang="FA">در میان اسناد کتابخانه ملی قطر، مهم&zwnj;ترین سند برای بحث ما نقشه&zwnj;ای تحت عنوان &laquo;رودخانه کارون؛ پلان صخره&zwnj;های اهواز در تراز معمول پایین آب&raquo;</span><span lang="FA"> است (تصویر ۱). تاریخ سند ۲۳ اگوست ۱۹۰۷ (۱۴ رجب ۱۳۲۵/ ۳۱ مرداد ۱۲۸۶) است. می&zwnj;دانیم این زمان مصادف آغاز سلطنت محمدعلی شاه و حدود ۲۰ سال پس از تاسیس بندر ناصری است. در حاشیه این نقشه طرح کلی بندر ناصری نیز ترسیم شده که در آن ته&zwnj;رنگ خیابان&zwnj;های بندر با شبکه نسبتا منظمش، که مورد تحسین اغلب بازدیدکنندگان اهواز نوین از جمله دهخدا و کسروی قرار گرفته، قابل تشخیص است؛ اما مهمتر از آن اطلاعات نوشتاری است که محل منزل حکومت (</span><span dir="LTR">Govet. House</span><span lang="FA">)، تلگرافخانه (</span><span dir="LTR">Post&amp;Tel. Office</span><span lang="FA">)، سربازخانه (</span><span dir="LTR">Barrack</span><span lang="FA">)، کاروانسرا (</span><span dir="LTR">CARAVANSARAI</span><span lang="FA">)، گمرک (</span><span dir="LTR">Customs</span><span lang="FA">) و بازار (</span><span dir="LTR">Shops</span><span lang="FA">) را نشان می&zwnj;دهد (تصویر ۲). انطباق اطلاعات نقشه با عکس هوایی سال ۱۳۳۵ اهواز (نخستین عکس هوایی در دسترس شهر) علاوه بر تبیین وضعیت بناهای نام&zwnj;برده در آن زمان می&zwnj;تواند موقعیت احتمالی برخی بناها و عرصه&zwnj;های دیگر، از جمله میدان مشق مورداشاره نظام&zwnj;السلطنه، را نیز آشکار سازد (تصویر ۳). این انطباق همچنین نشان می&zwnj;دهد که کاروانسرای معین&zwnj;التجار بنایی وسیع واقع در حاشیة غربی میدان شهدای امروزی بوده و آنچه امروز در اهواز کاروانسرای معین&zwnj;التجار خوانده می&zwnj;شود، بخشی از بازار معین و احتمالاً سرای شهری این بازار است. عکسی از کاروانسرای معین در مجموعه تامپسون (هوتز) نیز این مطلب را تأیید می&zwnj;کند. در عکس مزبور کاروانسرا بنایی یک طبقه با دیواری ممتد و قاب&zwnj;های سادۀ هندسی است که بیشتر به کاروانسراهای برون&zwnj;شهری معماری ایرانی شباهت دارد (تصویر ۴). در همین مجموعه دو عکس منحصر به&zwnj;فرد از منزل حکومت و سربازخانه نیز موجود است (تصاویر ۵ و ۶). متأسفانه ردّ هیچیک از این بناها، حتی در عکس هوایی سال ۱۳۳۵ نیز دیده نمی&zwnj;شود، لذا در حال حاضر دربارۀ تاریخ احتمالی تخریب و جایگزینی بناها نمی&zwnj;توان حدسی زد. تنها دربارۀ بناهای معین&zwnj;التجار می&zwnj;توان گفت که این مجموعه از همان سال&zwnj;های آغازین اقبال چندانی نیافت. آنگونه که لوریمر در خاطرات خود آورده شرکت ناصری سه سال بعد از تأسیس (۱۸۹۳/ ۱۳۱۰ق.) بنا به مشکلاتی تعطیل شد (لوریمر، ۱۳۹۰، 154)؛ فرید&zwnj;الملک قاجار نیز که چند سال بعد (۱۳۱۷ ق.) از اهواز بازدید کرده به سه کاروانسرا و سه راستۀ بازار اشاره می&zwnj;کند که دوتا از آن نظام&zwnj;السلطنه با مشارکت معزالسلطنه (شیخ خزعل) و یکی از آن معین&zwnj;التجار است. همو می&zwnj;افزاید علی&zwnj;رغم آنکه بازارهای نظام&zwnj;السلطنه رونق خوبی دارد، بازار معین خالی از مستأجر است (فریدالملک، ۱۳۵۴، ۱۶۰). سرانجام نویسندة چکیدة رویدادهای صدوبیست سالۀ اهواز اشاره می&zwnj;کند که هنگام ساخت پل سفید (۱۳۱۴ش.) در محل فعلی میدان شهدا زمین باز وسیعی وجود داشت. به این ترتیب می&zwnj;توان حدس زد که در این زمان کاروانسرای معین تا حدّ زیادی از بین رفته باشد.</span></p>
<p dir="RTL"><span lang="FA">همانگونه که در تصاویر مشاهده می&zwnj;گردد، در نقشة سال ۱۹۰۷ علاوه بر بناهای ساخته شده توسط نظام&zwnj;السلطنه و معین&zwnj;التجار از چند بنای مربوط به کنسولگری&zwnj;های فرنگی و تاجران غیرایرانی نیز نام برده شده، از آنجا که بنیادهای فرنگی&zwnj;ها در مقطع تأسیس ناصری نقش مهمی در شکل&zwnj;گیری این بندر، و نتیجتاً پیدایش اهواز نوین داشته، ان&zwnj;شاالله در یادداشتی دیگر به این موضوع خواهیم پرداخت.</span></p>
<p dir="RTL"><strong><span lang="FA">پانوشت:</span></strong></p>
<p dir="ltr"><span lang="FA">[1]</span><span lang="FA">&nbsp;</span>A Collection of Photographs in Persia, Turkey, Caucasus During a Seven Months&rsquo; Journey in 1891.</p>
<p dir="ltr">[2] John Thomson (1837-1921).</p>
<p class="MsoNormal" dir="RTL" style="direction: rtl; unicode-bidi: embed;"><span lang="FA">درباب عکس&zwnj;های تامپسون از اهواز ابهامی وجود دارد. هرچند مجموعه عکس&zwnj;های نامبرده در آلبومی واحد و تحت نام جان تامپسون گردآمده اما در مجموعه&zwnj;های دیجیتال کتابخانة دانشگاه لیدن هلند برخی از همین تصاویر تحت عنوان &laquo;آلبوم عکس نخستین قسمت سفر آلبرت هوتز به ایران&raquo; (</span><span dir="LTR">Photograph album of the first part of the journey of Albert Hotz through Persia</span><span lang="FA">)</span> <span lang="FA">معرفی شده است (</span><span dir="LTR">https://socrates.leidenuniv.nl/view/item/1953407/pages?page=3</span><span lang="FA">). آلبرت هوتز تاجری هلندی است که برای گسترش تجارت پدرش به ایران سفر کرد. او در این سفر مجموعه عکس&zwnj;هایی از ایران برداشت که تا به امروز نیز بیشترین عکس&zwnj;هایی از ایران که در هلند یافت می&zwnj;شود، متعلق به همین مجموعه است. اکثر عکس&zwnj;های این مجموعه را خود او گرفته اما تعدادی را نیز از عکاسان ایرانی و اروپایی خریده که ممکن است برخی از مجموعه عکس&zwnj;های اهواز نیز از همین دست باشد. (جهت اطلاعات بیشتر ن.ک میراث ایرانی آلبرت هوتز </span><span lang="FA">(نشر آوند دانش، ۱۳۹۷).</span></p>
<p dir="ltr"><span lang="FA">[3] River Karun: Plan of Ahwaz Rapids at ordinary low water level.</span></p>
<p dir="RTL">&nbsp;</p>
<p dir="RTL"><strong><span lang="FA">منابع</span></strong></p>
<p dir="RTL"><span lang="FA">نجم&zwnj;الدوله، عبدالغفار. ۱۳۸۶. سفرنامه دوم نجم&zwnj;الدوله به خوزستان. تصحیح احمد کتابی. تهران: پژوهشگاه علوم انسانی و مطالعات فرهنگی.</span></p>
<p dir="RTL"><span lang="FA">نظام&zwnj;السلطنه مافی، حسین&zwnj;قلی خان. ۱۳۶۲. خاطرات و اسناد حسین&zwnj;قلی&zwnj;خان نظام&zwnj;السلطنه مافی (۳ جلدی). به کوشش معصومه نظام&zwnj;مافی و منصوره اتحادیه. تهران: نشر تاریخ ایران.</span></p>
<p dir="RTL"><span lang="FA">لوریمر، جان&zwnj;گوردون. ۱۳۹۰. تاریخ خوزستان. ترجمه محمد جواهرکلام. تهران: انتشارات کویر.</span></p>
<p dir="RTL"><span lang="FA">امام شوشتری، محمدعلی. ۱۳۳۱. تاریخ جغرافیایی خوزستان. تهران: موسسه انتشاراتی امیرکبیر.</span></p>
<p dir="RTL"><span lang="FA">فرید الملک، میرزا محمدعلیخان. ۱۳۵۴. خاطرات فرید. گردآورنده مسعود فرید (قراگوزلو). تهران: انتشارات زوّار</span></p>
<p dir="ltr"><a href="https://www.qdl.qa/en/archive/81055/vdc_100043707877.0x00001b">'River Karun: Plan of Ahwaz Rapids at ordinary low water level' [<span lang="AR-SA">&lrm;</span>11r] (1/2) | Qatar Digital Library (qdl.qa)</a></p>
<p>&nbsp;</p>
<p>&nbsp;</p>
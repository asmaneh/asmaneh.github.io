--- 
title: "بازنمایی شهرسازی اوایل سدۀ نوزدهم اصفهان: آبادانی اصفهان با چهارباغ‌ها| سمیرا فتحی" 
authors: asmaneh 
types: bap 
categories: articles 
tags: سمیرا فتحی,اصفهان,تاریخ شهر ایران 
featured: false
slug: itMXw 
--- 
<p>اصفهان در سال ۱۵۹۸م به پایتختی حکومت صفویان انتخاب شد و فضاهای پیشتاز شهری اصفهانِ صفوی خیال نویسندگان محلی و بیگانه را تسخیر خود کرد. با این حال، پس ازسقوط صفویان در سال ۱۷۲۲، این شیفتگی جای خود را به رواج پارادایم انحطاط و زوال ایران و به خصوص شهر اصفهان داد که بازنمایی تحولات معماری و شهری اصفهان را تحت&zwnj;الشعاع قرار داد. در حالی که محققان به احیای میراث بصری و فرهنگی صفویان در اوایل دورۀ قاجاریه در تهران پرداخته&zwnj;اند، موج جدید بازسازی معماری و شهری معاصر صورت&zwnj;گرفته در اصفهان نادیده گرفته شده است. این مقاله با بررسی نظام&zwnj;مند و هدفمند فعالیت&zwnj;های معماری و شهرسازی در اصفهان تحت حمایت حامیان و بانیان نوظهور در این دوره، درپی افزودن به دامنۀ پژوهش&zwnj;های ضدزوال معماریِ بعد از صفویان است. با تمرکز بر توسعه و احیای شهر در اواخر سدۀ هجدهم و اوایل سدۀ نوزدهم، این مقاله به صورت خاص به اندیشۀ شهرسازی حاکم اصفهان، حاج محمد حسین خان صدر اصفهانی (۱۷۵۸-۱۸۲۳) می&zwnj;پردازد. صدر اصفهانی از دورۀ زندیه در سمت&zwnj;هایی چون کدخدای محله، حاکم اصفهان و قم و کاشان و صدراعظم دوم فتحعلی&zwnj;شاه خدمت کرد و در طی حیات خود بانی بناهای عمومی و سلطنتی در اصفهان و شهرهای تحت حاکمیتش بود و در مرمت و بازسازی بناهای سلطنتی صفوی نیز اقداماتی را انجام داد. این مقاله ایجاد سه چهارباغ فتح&zwnj;آباد (خواجو)، امین&zwnj;آباد و حسین&zwnj;آباد طوقچی در اصفهان را برمی&zwnj;رسد. منابع اصلی نوشتاری و تصویری به&zwnj;کاربرده&zwnj;شده در این مقاله شامل دو منبع کمتر بررسی&zwnj;شده است: ۱) نقشۀ شهر اصفهان که نظامیان روسی در سال ۱۸۵۱ تهیه کردند و ۲) مدایح الحسینیه که مجموعه&zwnj;ای است از اشعار در مدح صدر اصفهانی و ماده&zwnj;تاریخ بناهای ساخته&zwnj;شده یا مرمت&zwnj;شده در اصفهان.&nbsp;</p>
<p>نتایج بررسی&zwnj;های انجام&zwnj;شده در این مقاله نشان می&zwnj;دهد که فعالیت شهرسازی و معماری صدر اصفهانی در اصفهان در ارتباط مستقیم با میراث معماری صفویان شکل گرفت و در پاسخ به روایت&zwnj;های غالب ویرانی و زوال اصفهانِ رواج یافته توسط مورخان داخلی و سیاحان و ماموران سیاسی خارجی بود.</p>
<p><strong>بازنمایی شهرسازی اوایل سدۀ نوزدهم اصفهان: آبادانی اصفهان با چهارباغ&zwnj;ها</strong></p>
<p>&nbsp;سمیرا فتحی| همایش مجازی انجمن مورخان معماری امریکا، مه ۲۰۲۰</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر دربارۀ مقاله و همایش:&nbsp;</p>
<p dir="ltr" style="text-align: left;"><a href="https://app.oxfordabstracts.com/events/973/program-app/submission/134424">https://app.oxfordabstracts.com/events/973/program-app/submission/134424</a></p>
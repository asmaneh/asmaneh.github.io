--- 
title: "دوباره «معماری چون مظهر فرهنگ»" 
authors: oshams 
types: blog 
featured: false
slug: 8USDy 
--- 
<p><strong>با فرض اینکه فرهنگ (کالچر/ کولتور) اصلاً وجود داشته باشد؛</strong><br /><strong>فرهنگ افزودۀ انسان بر طبیعت است.</strong><br /><strong>فرهنگ امری انتزاعی است و دستِ فهم انسان&zwnj;ها به خودِ فرهنگ نمی&zwnj;رسد؛</strong><br /><strong>آنچه از فرهنگ به فهم ما درمی&zwnj;آید، مظاهر فرهنگ است؛</strong><br /><strong>پس، فرهنگ یعنی مشترکات یا روحِ &laquo;مظاهر فرهنگ&raquo;؛</strong><br /><strong>از طریق این مظاهر است که به فهم فرهنگ پی می&zwnj;بریم.</strong></p>
<p>&nbsp;</p>
<p><strong>فرهنگ مظاهر یا &laquo;جلوه&zwnj;گاه&zwnj;های&raquo; گوناگونی دارد؛ مادی و غیرمادی،</strong><br /><strong>مثلاً جامه، خانه، خوراک، زبان، خط، هنر، آداب&zwnj;ورسوم و آیین؛</strong><br /><strong>معماری هم یکی از مظاهر فرهنگ است؛</strong><br /><strong>فهم معماری بدون توجه به مظاهر دیگر فرهنگ ناممکن است.</strong></p>
<p>&nbsp;</p>
<p><strong>معماری به &laquo;طرز&raquo; ویژه&zwnj;ای مظهر فرهنگ است؛</strong><br /><strong>این طرز با طرزِ مظهریت مظاهر دیگر متفاوت است؛</strong><br /><strong>مثلاً شاید &laquo;رفتار انسان&raquo; در معماری بیشتر جلوه می&zwnj;کند تا در موسیقی؛</strong><br /><strong>طرز مظهریتِ معماری با میزان اوج یا افول درونیِ هر فرهنگ نسبت دارد؛</strong><br /><strong>و دست آخر،</strong><br /><strong>طرز مظهریتِ معماری از فرهنگی به فرهنگ دیگر،</strong><br /><strong>از زمانی به زمان دیگر،</strong><br /><strong>و از مکانی به مکان دیگر،</strong><br /><strong>متفاوت است.</strong></p>
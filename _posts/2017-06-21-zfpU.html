--- 
title: "۷۷. حسینیه ارشاد: بررسی نسبت کالبد با سیاق فرهنگی و اجتماعی|صبا مدنی قهفرخی" 
authors: asmaneh 
types: research 
featured: false
slug: zfpU 
--- 
<p>حسینیه&nbsp;ارشاد، بنای مؤسسۀ خیریۀ تعلیماتی و تحقیقات علمی و دینی حسینیه&nbsp;ارشاد، در سال ۱۳۴۶ ساخته شد؛ اما این بنا چه در صورت و چه در کارکرد با حسینیه به معنای تاریخی آن متفاوت بود. این بنا در درجۀ اول بنایی مذهبی بود؛ اما طی روندی که پیش از ساخت و از طریق تجربه&zwnj;های گوناگون اصلاح&zwnj;گران دینی آغاز شده بود چه در کارکرد و چه در رفتارها از فضایی مذهبی فراتر رفته بود. این بنا سالن اجتماعاتی با ساختار مناسب برنامه&zwnj;های آموزشی و نمایشی داشت، درآن صندلی گذاشته بودند و کارکرد عمده&zwnj;اش برگزاری سخنرانی&zwnj;های مذهبیِ نوگرایانه بود. با وجود این، پرسش از چیستی این بنا و چرایی استفاده از عنوان حسینیه در نامیدن آن بجاست.<br />در این تحقیق، صبا مدنی، در پی شناخت کالبد و کارکرد حسینیه&nbsp;ارشاد و نسبت این بنا با سیاق آن است. بدین منظور می&zwnj;کوشد، روند پدیدآیی و شکل&zwnj;گیری کارکردهای این بنا را بشناسد. سپس در هر سه وجه کالبدی، کارکردی و معنایی تفاوت&zwnj;ها و شباهت&zwnj;های این بنا را با آنچه در سیاق آن متعارف بوده است، روشن کند. این تحقیق سه فصل دارد. درفصل اول، &laquo;پدیدآیی&nbsp;حسینیه&nbsp;ارشاد&raquo;، کالبد فعلی حسینیه را توصیف می&zwnj;کند تا مخاطب آن را بشناسد. محقق برای فهم بنا در بستر تاریخی هدف ساخت حسینیه را به روایت مؤسسان آن در سیاق سیاسی و اجتماعی آن زمان شرح می&zwnj;دهد. سپس تأثیر خواستۀ مؤسسان و سیاق را بر روند طراحی و شکل&zwnj;گیری آن مشخص می&zwnj;کند. در فصل دوم، &laquo;حسینیه ارشاد در عمل&raquo;، فعالیت&zwnj;ها در تالار&nbsp;حسینیه ارشاد در سال&zwnj;های ۱۳۴۶- ۱۳۵۱، یعنی محمل جماعت&nbsp;حسینیه ارشادی&zwnj;ها، و نسبت این فعالیت&zwnj;ها با کالبد تالار و سیاق فرهنگی و اجتماعی آن دوره را بررسی می&zwnj;کند. او در پایان این فصل توضیح می&zwnj;دهد که اگرچه گفتمانی که&nbsp;حسینیه ارشاد، به خصوص علی شریعتی، مبلغش بود عامل تضاد میان&nbsp;حسینیه ارشادی&zwnj;ها و گروهی از روحانیت، گروهی از مبارزان سیاسی ضد رژیم و نیز خود رژیم مستقر بود، هر سه گروه ساختمان حسینیه ارشاد را به دلیل ویژگی&zwnj;هایش دستاویز مقابله با آن گفتمان قرار دادند. در فصل سوم، &laquo;هویت حسینیه ارشادی&raquo;، به وجوه معنایی بنا می&zwnj;پردازد. نخست روشن می&zwnj;کند که اشتراک حسینیه ارشاد با آنچه به صورت تاریخی به عنوان حسینیه می&zwnj;شناسیم، در پاس&zwnj;داشت یاد حسین علیه&zwnj;السلام و قیام او برای اصلاح است. از سوی دیگر، بیان می&zwnj;کند که این بنا پس از تعطیل شدن هویت خود را در قالب واحدی اجتماعی از بانیان، همکاران، شاگردان و مخاطبان حسینیه ارشاد به نام جماعت حفظ شد. در نهایت توضیح می&zwnj;دهد نسبت حسینیه ارشاد به صورت امروز، پس از تعطیل شدن و خالی شدن از کارکردهایی که به آن معنا و هویت می&zwnj;بخشید، با حسینیه ارشادِ دهه&zwnj;های ۱۳۴۰ و ۱۳۵۰ از بابت انباشت خاطرۀ آن در حافظۀ جماعت حسینیه ارشادی&zwnj;ها بر قرار است.</p>
<p><br /><strong>صبا مدنی قهفرخی. &laquo;حسینیۀ ارشاد: بررسی نسبت کالبد با سیاق فرهنگی و اجتماعی&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهره تفضلی. استاد مشاور اول: دکتر مهرداد قیومی بیدهندی، استاد مشاور دوم: دکتر سارا شریعتی مزینانی. تهران: دانشگاه شهید بهشتی، خرداد ۱۳۹۶.</strong></p>
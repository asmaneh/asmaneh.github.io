--- 
title: "روایتِ روایت سوم: خانه و دیگران" 
authors: tabatabaei 
types: blog 
featured: false
slug: xveEY 
--- 
<div>
<div>
<p>غروبِ&nbsp; سرد زمستانی شلوغ، دخترکی ده یا یازده ساله، گوشه&shy; ای روی صندلی ایستگاه اتوبوس نشسته بود. از سرما دست ه&shy;ایش را بر بازوها گرفته بود. کمی می&shy; لرزید و آدم&shy;ها را تماشا می&shy; کرد که در خیابان و پیاده رو می&shy; رفتند و می&shy; آمدند، دیگرانی که خیره به او نگاه می&shy; کردند. هیچ&shy; کدامشان را نمی&shy; شناخت. خیابان سرد و تاریک بود و او غریبه. هرکسی رد می&shy; شد نگاهی به او می &shy;انداخت. انگار همه می&shy; خواستند رازش را بدانند. او هم نمی&shy; خواست و برای همین دوست داشت بفهمد به کجا نگاه کرده &shy;اند تا اگر به موهایش بوده به سرعت صافشان کند و اگر حس می&shy; کرد ردِ چشمی بر یقة پیراهنش نشسته دستی بر آن کشد. دیگران آزارش می&shy; دادند. نگاه&shy;ها بر تنش سنگینی می&shy;کردند و مدام وادارش می&shy; کردند که کاری کند. نگاه&shy;ها آرامشش را از او گرفته بودند. کلافه بود. باید به سرعت همه چیز را می&shy; فهمید، همه ذهن ها را می خواند و خودش را جای همه می&shy; گذاشت. فکر می&shy; کرد ممکن است هر لحظه رازش فاش شود.</p>
<p>چون پری غالب شود بر آدمی<br />گم شود از مرد وصف مردمی</p>
<p>اویِ او رفته پری خود او شده</p>
<p>ترک بی الهام تازی گو شده</p>
<p>مولانا</p>
<br />
<p>&nbsp;خانه &shy;کردن نیرویی است که با آن رازها رازتر می &shy;شوند. آنقدر به عمق می &shy;روند که فاش شدنشان دیگر به این راحتی ممکن نباشد. خانه &shy;کردن با ایجاد نیرویی مستحکم میان وجود و جهان، تعامل دوستانه با دیگران را ممکن می &shy;سازد. نبودش هم هر لحظه خطرِ وجودِ دیگران را جدی تر می&shy; کند و خود را به انطباق کامل با قواعد بیرونی ملزم می کند. نیروی دوست داشتن در تجربة خانه کردن به راحتی و با تفسیر و تحلیل بیرونی تغییری نمی&shy; کند. دوست داشتن و دوست داشته شدن، ایمنی دارد که با نظراتِ مختلف به راحتی به خطر نمی&shy; افتد. با هیچ معنا دهی به جهان ناگهان بد و خطرساز نمی شود و پیوندش با صداقت ایمن&shy; نگاهش می &shy;دارد. این قدرتِ ویژة نیروی دوستی یا تعلق عاطفی است. برای خلاصی از شر تفسیرها و تحلیل&shy; های وسواس&shy;گونة مختلف جهان هم راهی نیست جز گره زدن دوستانة وجود و جهان. این پیوند انسجام و وحدتی می &shy;سازد و خانه &shy;ای برای تفسیر فردی از جهان بنا می &shy;کند و قلعة وجود را استحکام می &shy;بخشد. مانند نیروی&shy;ی که باعث می &shy;شود لیلا بعد از زدن تابلو به دیوار، در آن جا خانه کند. چنین است که عشق و دوست داشتنِ جهانِ بیرون، ایمنی می &shy;آفریند که او را از ترس هر آسیبِ ناگهانی روزگار خلاص می&shy; کند و خانه &shy;ای امن برایش می &shy;سازد تا به چیزها فارق از هزار درست و غلط بیرونی، آزادانه و در نسبتشان با خود بنگرد و ارزش نهایی هر اتفاق، اثری باشد که در متن قصة زندگی او می &shy;گذارد. معنای &laquo; خود &raquo; ، بدونِ وجود &laquo;دیگری&raquo; بسیار متفاوت از معنای درونی اکنون آن می &shy;بود و این معنای درونی در عمیق ترین لایه&shy; های وجودی &shy;اش با وجود دیگران پیوسته است. تعامل با دیگران است که نیروی مرکزیت بخش وجود در تجربۀ خانه کردن را آشکار می &shy;کند، نیرویی که ارتباط مطلوب با جهان دیگران را ممکن می &shy;سازد. دیگرانی که اراده و انگیزه و خیالی دیگر دارند و به ترتیبی دیگر جهان را می بینند و می &shy;خواهند.</p>
<p>همچو آیینه مشو محو جمال دگران</p>
<p>از دل و دیده فرو شوی خیال دگران</p>
<p>در جهان بال و پر خویش گشودن آموز</p>
<p>که پریدن نتوان با پر و بال دگران</p>
<p>مولانا</p>
<br />
<p>در این روایت تفاوت میانِ &laquo;مالکیتِ اعتباریِ زمین&raquo; و &laquo;درون و بیرونِ حسی&raquo; به وسیلة در هم آمیختگی مرزهای آن&shy;ها بازنمایی شد تا &nbsp;نقش این قرارداد اجتماعی در تجربة خانه کردن و معنای درون و بیرون روشنتر گردد و البته به این ترتیب حضور دیگران و اثرشان در تجربة خانه کردن بهتر دیده شود. مالکیت اعتباری با ایجاد مرزی دقیق میان درون و بیرون، &nbsp;باعث از دست رفتن بخش مهمی از فهمِ گستردگی این معنای درونیِ آدمی است. فهمی انسانی که برخی جاها را بیرونی&zwnj;تر، بیرونی، درونی و درونی&zwnj;تر می &shy;یابد. طیفی گسترده که مالکیت اعتباری آن را به مایملک من و مایملک دیگری خلاصه می&shy; کند. اما معنای درون و بیرون برای آدمی تجربه &shy;ای همیشه یکسان نیست، در تعامل او با افراد مختلف متفاوت است. همان طور که منی که هر فرد در رابطه با افراد دیگر می &shy;شناسد و بروز می &shy;دهد فرق می &shy;کند. درون بیرون خانه هم چون درون و بیرون وجودِ آدمی لایه لایه است.</p>
<p>می&shy; توان با خط&zwnj;کشی مرز دقیقی میانِ &laquo;جاهایی که برای من است&raquo; و &laquo;جاهایی که برای من نیست&raquo; مالکیت و مرز&shy;های دقیق آن را بر فهم قسمت&shy;های درونی و بیرونی خانه منطبق کرد. چیزی که در اکثر خانه &shy;های امروزی شهر دیده می &shy;شود. اما من در میانة بازدید از خانه &shy;ها و صحبت با ساکنان با چند نمونه متفاوت مواجه شدم که خاطرات زیادی از بچگی خودم را هم به یادم آورد. خانه &shy;هایی که زندگی مالک و مستأجر یا دو همسایه در دو طبقه، به خاطر محل قرارگیری اتاق&shy;ها، حمام و آشپزخانه به شکلی دیگر با هم پیوند خورده &shy;بود. بسیاری فضاها به صورت اشتراکی استفاده می &shy;شد و به این خاطر در آن&shy;ها امکان تطبیق کامل مرز&shy;های مالکیت با حسِ درون و بیرون ممکن نبود. این اتفاق باعث ارتباط متفاوت زندگی دو همسایه در دو طبقة مختلف بود. بسیاری از خانه ها درِ کوچه&shy; شان هم در طول روز باز بود، و کوچة امن، جای بازی بچه &shy;های همسایه بود. این روایت از این طریق به دنبال نزدیکی به تجربة متفاوتی از درون و بیرون است. درون و بیرونی که از تعامل با دیگران به واسطة مالکیتی اشتراکی ساخته شده است. چنان که در روایت می &shy;بینیم برای عمو مرزِ راهرو جایی است که از آن&shy;جا به بعد اجازه می &shy;گیرد و داخل خانۀ همسایه به حساب می &shy;آورد و برای زن&zwnj;عمو مرز اتاق&shy; هاست و بچه ها مرزی ندارند. تغییر این حس به واسطۀ تغییر در دلبستگی &shy;های آدمی &nbsp;در محیط و دیگران می &shy;تواند باعث تجربه &shy;ای متفاوت از این خیالِ درونی گردد. راوی داستان که تا پیش از نصب تابلو عدم تناسب مرزهای مالکیت و حضور دیگران در قلمروی خود را آزارنده می &shy;یابد، بعد از آن و با ساخت پیوندی دوستانه برای خود، تعلق عاطفی تازه&shy; ای به محیط پیدا می &shy;کند. پیوندی که به یاریِ آن قلمرویی با قانونی تازه می &shy;سازد: &laquo; جایی از خانة من که دیگران هم از آن استفاده می &shy;کنند&raquo;. شکلی از قلمرو که با مرزبندی&shy;های اعتباری مالکیت ممکن نیست. همچنین این رابطة عاطفی تازه با محیط، باعث تغییر در رفتار او با همسایة طبقة بالا&nbsp; می &shy;شود و می بینیم که چگونه تغییرات محیط بر تجربة فرد اثر می &shy;گذارد و تجربه و خاطره بر فهمِ محیط. کیفیتِ روزها و سال&shy;ها تعامل با &laquo; دیگران&raquo;، معنیِ &laquo; دیگران&raquo; و &laquo; من &raquo; متفاوتی می &shy;سازد و معنی من و دیگران تجربۀ درون و بیرون خانه را هربار تغییر می دهد.</p>
<p>در آن غروب سرد زمستانی شلوغ هم، وقتی که اتوبوس آمد و خواهر بزرگترِ دخترکِ لرزان و وحشت زدۀ چمباتمه زده در ایستگاه اتوبوس از آن پیاده شد، با اولین برخورد نگاه&shy; هایشان با هم، بی&shy;قراری و وحشت او هم پایان گرفت و جایش را به آرامشی وسیع و بی &shy;انتها داد. دستش را گرفت و با خیالی راحت در پیاده رو شلوغ به سمت خانه راه افتادند. دیگر از کنار دیگران که رد می &shy;شد، لبخند می &shy;زدند. دست خواهر در دستش، سازش را با جهانِ دیگران کوک&shy; کرده بود.</p>
<p>&nbsp;</p>
</div>
</div>
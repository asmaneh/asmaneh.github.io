--- 
title: "اگر تحقیق معماری داستان می‌شد" 
authors: p.rahimzadeh 
types: blog 
tags: تحقیق معماری,داستان,تاریخ معماری,مطالعات معماری ایران,آسمانه,پریسا رحیم‌زاده 
featured: false
featureImg: "/assets/img/posts/SZGCE.jpg" 
slug: SZGCE 
gallery: 
- image_path: "/assets/img/posts/SZGCE.jpg" 
  title: "اگر تحقیق معماری داستان می‌شد" 
- image_path: "/assets/img/posts/SZGCE-1.jpg" 
  title: "" 
 
excerpt: "از کودکی «کِرمِ کتاب» بودم؛ کرم هر کتابی. داستان اما میوۀ شیرین‌تری بود. دورۀ کارشناسی معماری مرا کرم کتاب معماری نکرد (به عللی که شاید ریشه در نظام آموزش معماری دارد و کاش کسی درباره‌اش بنویسد)." 
--- 
<div>
<div>
<p style="text-align: justify;"><strong>- محقق معماری &ndash; داستان&zwnj;نویس</strong></p>
<p style="text-align: justify;">از کودکی &laquo;کِرمِ کتاب&raquo;[1] بودم؛ کرم هر کتابی. داستان اما میوۀ شیرین&zwnj;تری بود. دورۀ کارشناسی معماری مرا کرم کتاب معماری نکرد (به عللی که شاید ریشه در نظام آموزش معماری دارد و کاش کسی درباره&zwnj;اش بنویسد). کرم کتاب داستان ماندم تا دورۀ مطالعات معماری که که مرا مشتاق خواندن هر کتابی کرد، مگر داستان. هزار و یک حوزه برای خواندن و دانستن و تحقیق بود که داستان را به حاشیۀ خیلی دور راند.</p>
<br />
<p style="text-align: justify;">پس از مدت&zwnj;ها یک داستان با همان شوق آشنای گذشته مرا دنبال خودش کشاند؛ داستانی که یک داستان&zwnj;نویس-معمار نوشته است. البته که این یک نظر تخصصی نیست ولی جذابیت این کتاب به روایت خوب با چاشنی ظرایف توصیف&zwnj;های یک معمار و حضور پررنگ فضاها و زندگی شهری تهران با اشاراتی به چند دورۀ تاریخی آن است. تا اینجا نتیجه اینکه خواندن کتاب&nbsp;هشت و چهل و چهار[2] نوشتۀ کاوه فولادی&zwnj;نسب عزیز، که همین امسال از نشر چشمه منتشر شده، را به طور خاص به داستان&zwnj;خوان&zwnj;های علاقمند تاریخ و تئوری معماری و شهرسازی (مخاطبان احتمالی این وبگاه) توصیه می&zwnj;کنم.</p>
<br />
<p style="text-align: justify;">تجربۀ شیرین بارها خواندن کتاب&nbsp;شهرهای نامرئی&nbsp;نوشتۀ ایتالو کالوینو[3] یادم آمد و بعضی داستان&zwnj;های استیون میلهاوزر[4] و وصف مارسل پروست[5] از منظرۀ کلیساهای تاریخی در کتاب&nbsp;در جستجوی زمان از دست رفته&nbsp;و داستان&zwnj;های دیگری که معماری و شهر نقش پررنگی در آن ایفا می&zwnj;کند. نویسنده&zwnj;&zwnj;های اخیر معمار نبودند، ولی آرزو کردم کاش همۀ معماران داستان بنویسند؛ خاصه محققان این حوزه. چقدر جذاب می&zwnj;شود که از آورده&zwnj;های تحقیقات تاریخ معماری و شهر داستان&zwnj;ها نوشته شود (شاید هم این اتفاق جایی افتاده است و من نمی&zwnj;دانم). بعد فکر کردم مخاطب داستان که عام است آن وقت این آورده&zwnj;ها چقدر خوانده می&zwnj;شود. در افق دوردست پنهانی تصور کردم آن وقت چقدر دورِ معماری و شهر نزدیک می&zwnj;شود. از افق بازگشتم و گفتم حالا تحقیق کنیم تا داستان.</p>
<br />
<p style="text-align: justify;">باشد که معماران روایت کنند &hellip;</p>
<br />
<p style="text-align: justify;">- کِرمِ تحقیق[6]</p>
<br />
<p style="text-align: justify;">در وب&zwnj;نوشت پیشین از تذکر &laquo;حیرت در تحقیق معماری&raquo; نوشتم، تذکر دیگری که دربارۀ تحقیق گرفتم &laquo;مطالعۀ هدفمند&raquo; بود. اینکه اگر نوشته&zwnj;ای را فقط بخوانی و به دنبال چیزی نباشی و دربارۀاش نیندیشی و نظر و سؤالی و بحثی در تو نینگیزاند فایده ندارد؛ دست&zwnj;کم برای تحقیق فایده&zwnj;ای ندارد.</p>
<br />
<p style="text-align: justify;">مدت&zwnj;هاست که نوشت&zwnj;افزار برایم جزء جدانشدنی کتاب خواندن شده است. حتی زیر نوشته&zwnj;های معدود کتاب&zwnj;های داستانی که در سال&zwnj;های اخیر خوانده&zwnj;ام هم خط کشیده&zwnj;ام و کنارشان حاشیه زده&zwnj;ام. شعرها هم همین وضع را دارد. تا صفحۀ ۷۳ کتاب&nbsp;هشت و چهل و چهار&nbsp;را خواندم که ناگهان جای خالی مداد احساس شد. زیر نوشته&zwnj;ها خط کشیدم و در حاشیۀ کتاب نوشتم: &laquo;و آستانه&zwnj;ها همیشه غیرقابل پیش&zwnj;بینی&zwnj;اند&nbsp;&hellip;&raquo;. حاشیه&zwnj;ام را نگاه کردم، یک چیزی جور در نمی&zwnj;آمد. بله! داشتم برای پایان&zwnj;نامه&zwnj;ای که یک&zwnj;سال&zwnj;و&zwnj;نیم پیش دفاع کرده بودم یادداشت برمی&zwnj;داشتم؛ آن هم از کتاب داستانی که نیمه&zwnj;شب در تخت&zwnj;خواب می&zwnj;خواندم.</p>
<br />
<p style="text-align: justify;">&nbsp;</p>
<br />
<p style="text-align: justify;">[1] bookworm<br />[2] فولادی&zwnj;نسب، کاوه.&nbsp;هشت و چهل و چهار. تهران: نشر چشمه، ۱۳۹۵.<br />[3] Italo Calvino<br />[4] Steven Millhauser؛ داستان &laquo;گنبد&raquo; که قسمت&zwnj;هایی از آن در&nbsp;<a href="http://old.asmaneh.com/#/blog/mahnam_najafi" target="_blank" rel="noopener">وبلاگ مهنام نجفی</a>&nbsp;در همین سایت ترجمه شده است و داستان &laquo;آن شهرِ دیگر&raquo; که ترجمۀ فارسی آن در شمارۀ ۲۴&nbsp;داستان همشهری&nbsp;به چاپ رسیده است.<br />[5] Marcel Proust<br />[6] این اصطلاح رایج نیست و فقط بدعت من برگرفته از واژۀ bookworm است که &laquo;کرم کتاب&raquo; ترجمه می&zwnj;شود. اگر چنین اصطلاحی وجود داشت شاید در زبان انگلیسی می&zwnj;شد researchworm.</p>
<p style="text-align: justify;">&nbsp;</p>
</div>
</div>
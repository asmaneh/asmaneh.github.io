--- 
title: "هنر در (و [مستقل] از) معماری: خودآیینی و میانجی" 
authors: kakhani 
types: blog 
post_id: "614df40331386515af000356" 
featured: false
slug: Rcdu 
--- 
<p style="text-align: justify;"><span style="font-size: 12pt;"><strong style="box-sizing: border-box; outline: none;">نویسنده:&nbsp;بارت ورشافل</strong>| ترجمۀ احسان کاخانی|&nbsp;&nbsp;این متن قسمت اولِ ترجمه&zwnj;ای از نهمین مقاله&zwnj;ی کتاب <em>Sage Handbook of Architectural Theory</em> است.</span></p>
<p style="text-align: justify;"><span style="font-size: 12pt;">مدیر کسب و کار [باسیلیکای] سنت پیتر: &laquo;خب، مرد جوان، سرور ما پاپ ژولیوس دوم شما را به عنوان شخصی با استعداد پیشنهاد کرده است. می&zwnj;دانید که ما در ساخت گنبد مشکلات زیادی داریم، این معماران نمی&zwnj;دانند چطور ادامه دهند. شما چند گنبد تا کنون ساخته&zwnj;اید؟&raquo; میکلانژ: &laquo;گنبد؟ هیچ. من نقاش و مجسمه&zwnj;ساز هستم اما...&raquo; مدیر کسب و کار: &laquo;چه گفتید؟ نقاش و مجسمه&zwnj;ساز؟ آه دوست عزیز، متأسفم، ما یک گنبد&zwnj;ساز حرفه&zwnj;ای احتیاج داریم&raquo;</span></p>
<p style="text-align: justify;"><span style="font-size: 12pt;">اگر میکلانژ امروز زنده بود احتمالاً چنین گفتگویی رخ می&zwnj;داد، اما او خوش&zwnj;شانس بود که در قرن شانزدهم می&zwnj;زیست. به همین خاطر توانست گنبدی طراحی کند بی آنکه معماری خوانده باشد. فهم پاپ ژولیوس دوم از توانایی&zwnj;های یک هنرمند چنین امکانی را در آن زمان فراهم آورد.</span></p>
<p style="text-align: justify;"><span style="font-size: 12pt;">تافوری نیز پیشتر چنین گفت: &laquo;فرهنگ شکل گرفته پیرامون معماری به تدریج از خود معماری فاصله می&zwnj;گیرد. این ابْر ایدئولوژیک در صورت&zwnj;های مختلفی بروز می&zwnj;کند: خطرناکترین&zwnj;اش مشروعیت&zwnj;بخشی به معماری برای خدمت به ایده&zwnj;آل&zwnj;های جامعه&zwnj;ای خاص است. نوعی پایبندی سیاسی، کج فهمی اساسی از جنبش مدرن یا دست&zwnj;کم انعطاف&zwnj;ناپذیری نظری. معماری زمانی برای جامعه مقبول می&zwnj;شود که به نیازهای متنوع جامعه توجه کند. معماری لازم است از خود فراتر رود و به وسیلهٔ شکستن عادات و قطعیت&zwnj;هایش به ناشناخته&zwnj;ها قدم بگذارد. به بیان ساده&zwnj;تر معماری باید بیرون از [تمایلات و ایده&zwnj;آل&zwnj;های] جامعه&zwnj;ای خاص قرار گیرد.&raquo;</span></p>
<p style="text-align: justify;"><span style="font-size: 12pt;"><strong style="box-sizing: border-box; outline: none;">مقدمه</strong></span></p>
<p style="text-align: justify;"><span style="font-size: 12pt;">معماری به منزله&zwnj;ی یک رشته&zwnj;ی علمی به خوبی نهادی شده است، اما &laquo;رشته&zwnj;ی&raquo; معماری هویتی سست دارد و نیازمند مشروعیت&zwnj;بخشی مداوم است. در معماری و آموزش معماری شاخه&zwnj;ها و مراتب مختلفی دخیل است که مانع از این می&zwnj;شود که یک شخص بتواند به سادگی همه&zwnj;ی آنها را درک کند و&nbsp; بر آنها مسلط شود. معماری مرتبط به هنر است اما در عین حال با آن تفاوت دارد. همچنین جایی میان دو سرحد غیرقابل جمع از هنر و مهندسی قرار می&zwnj;گیرد.</span></p>
<p style="text-align: justify;"><span style="font-size: 12pt;">این ناسازگاری در وهله&zwnj;ی اول خود را در سطح نهادهای آموزشی نشان می&zwnj;دهد: در برخی کشورها معماری به منزله&zwnj;ی رشته&zwnj;ای مستقل موجود است؛ اما یا به مثابه&zwnj;ی رشته&zwnj;ای فنی و در گروه مهندسی قرار می&zwnj;گیرد یا رشته&zwnj;ای هنری در دانشکده&zwnj;&zwnj;ی هنر قلمداد می&zwnj;شود. در بسیاری از کشورها هر دو سنت به صورت همزمان وجود دارد اما به صورت موازی و بدون &zwnj;تداخل.</span></p>
<p style="text-align: justify;"><span style="font-size: 12pt;">ناهمگونی رشته&zwnj;ی معماری در پرسونای اجتماعی معمار نیز نمایان است: &laquo;من خود را درگیر با رشته&zwnj;های مختلف می&zwnj;بینم. نه فقط معماری، که بدیهی است، با برنامه&zwnj;ریزی شهری، چیدمان نمایشگاهی، طراحی محصول و مبلمان به همراه نوشتن از اندیشه&zwnj;های معمارانه و مقولهٔ نقد. با این حال من خود را به عنوان یک معمار به جا می&zwnj;آورم&raquo; (تویو ایتو)</span></p>
<p style="text-align: justify;"><span style="font-size: 12pt;">هنرمند و مهندس هویت&zwnj;های روشن و مستقلی از یکدیگر دارند که در تضادند. به نظر می&zwnj;رسد معمار بیش از حد هنرمند است که بتواند مهندسی قابل اعتماد باشد، اما از منظر حرفه&zwnj;ای بیش از اندازه به برنامه&zwnj;ریزی، نیروهای بیرونی و محدودیت&zwnj;ها وابسته است که بتواند هنرمندی واقعی (که همان هنرمند آزاد است) باشد. هویت معمار همواره مبهم و پیچیده بوده است و [این عامل سبب شده است که] امروز دانشجویان جوان معماری تصویری مبهم از مسئولیت&zwnj;های اجتماعی معمار داشته باشند. پرسونای معمار اما تعیین می&zwnj;کند که معماری امروزه چه قابلیت&zwnj;هایی می&zwnj;تواند داشته باشد.</span></p>
<p style="text-align: justify;"><span style="font-size: 12pt;">آیا اینطور است که: &laquo;معمار مدرن دیگر نیازی به دانش مدیریت، سایت ساختمان، سازمان&zwnj;دهی افراد، فرآیند ساخت یا مصالحی که به کار می&zwnj;رود ندارد&raquo; بلکه تنها چیزی که برای معمار می&zwnj;ماند &laquo;خلق تصاویری از بنا کردن است به این جهت که مورد فهم واقع شود، ترجیحاً به همراه یک قرارداد جامع و منعطف با مشتری.&raquo;؟ یا معمار به منزله&zwnj;ی یک هنرمند سازگار با جامعه؟ فهم جایگاه معماری به منزله&zwnj;ی یک حرفه&zwnj;ی اجتماعی و فرهنگی منوط به آن است که دریابیم چه چیزی، در شرایط موجود، مقبول و یا مورد انتظار نهادهای آموزشی از یک معمار است؟ (در برابر آنچه مثلاً از یک هنرمند انتظار می&zwnj;رود) توجه به این موضوع کمک می&zwnj;کند که تصمیم بگیریم جایگاه یک معمار در جامعه&zwnj;ی کنونی چیست، مسئولیت&zwnj;های معمار چیست و آیا معماری در شرایط موجود می&zwnj;تواند حرفه&zwnj;ای فرهنگی و انتقادی باشد. اگر چنین است، چگونه.</span></p>
<p style="text-align: justify;"><span style="font-size: 12pt;"><strong style="box-sizing: border-box; outline: none;">معماری ... است:</strong></span></p>
<p style="text-align: justify;"><span style="font-size: 12pt;">معماری به منزله&zwnj;ی یک رشته&zwnj;ی علمی مبتنی بر این موارد نهادی شده است: پیکره&zwnj;ی مشخصی از دانش، سنت و/ یا تاریخی جهت ارجاع (که آشنایی با قانون در معماری است)، جایگاه اجتماعی و مسئولیت مرتبط با رشته (جایگاه حرفه&zwnj;ای محفوظ از حیث قانونی که روندی مشخص دارد) و تولید بناهایی تصدیق شده و دارای مجوز (هر آنچه ساخته می&zwnj;شود &laquo;معماری&raquo; نیست)</span></p>
<p style="text-align: justify;"><span style="font-size: 12pt;"><strong style="box-sizing: border-box; outline: none;">پیکره&zwnj;ی دانش</strong></span></p>
<p style="text-align: justify;"><span style="font-size: 12pt;">در تاریخ غرب، از عهد عتیق تا کنون، معماری به منزله&zwnj;ی علمی تجربی تلقی می&zwnj;شود. این تلقی اساساً اشاره دارد به اینکه معماری ورای دانش صنعت&zwnj;گر و یا حرفه&zwnj;ی پیشه&zwnj;ور صرف قرار می&zwnj;گیرد. در عین حال نشان می&zwnj;دهد که علم معماری مخصوص به این رشته است و با علوم دیگر مرتبط با ساختمان متفاوت است. آنچه معماری را از پیشه&zwnj;وری صِرف و یا دیگر فنون ساختن ساختمان متمایز می&zwnj;سازد ترسیم کردن یا طراحی (دیزاین) است.</span></p>
<p style="text-align: justify;"><span style="font-size: 12pt;">طراحی ــ یا [به عبارتی دیگر] فرآیند انتخاب و بازنمایی اطلاعات و سازمان&zwnj;دهی فضایی، جست و جو و انتخاب از میان احتمالات [و نمایش آن] از طریق تجسم و تصویر ـ چه با مداد و کاغذ باشد یا از طریق رندرهای سه&zwnj;بعدی- از طرح کلی، سازه، فرم و چیزهای دیگری که قرار است تولید یا ساخته شود ــ همواره جان معماری و آموزش معماری تلقی می&zwnj;شده است.</span></p>
<p style="text-align: justify;"><span style="font-size: 12pt;">اهمیت موجود در &laquo;ترسیم&raquo; معماری را به هنر نزدیک&zwnj;تر می&zwnj;کند. اما به همان اندازه که معماری تلاش کرده است رشته&zwnj;ای هنری باشد، مدعی جایگاهی خاص در میان هنرهاست، به منزله&zwnj;ی هنری مولّد و نه تقلیدی و به عنوان &laquo;مادر هنرها&raquo;. هنرمند و معمار کاربرد متفاوتی از واژه&zwnj;ی &laquo;Disegno&raquo; دارند و این تفاوت از دل واگرایی و مغایرت میان اسطوره&zwnj;ی هنرمند و اسطوره&zwnj;ی معمار برخاسته است. اسطوره&zwnj;هایی که هر دو کماکان معتبرند. معماری، با فاصله گرفتن از صنعت&zwnj;گری و دیگر هنرها، بدل به رشته&zwnj;ای مستقل شده است. کارگری دستی معمار محدود به هنر ترسیم یا طراحی است. معمار طراح است و نه مجری. تا زمانی که این شخص ترسیم می&zwnj;کند یا مدل می&zwnj;سازد، حتی اگر خلاقانه و به زیبایی ساخته شده باشد، معمار در محدوده&zwnj;ی فکری رشته&zwnj;ی معماری باقی می&zwnj;ماند. زمانی که او طرح&zwnj;هایی برای نقاشی یا حجاری شدن تولید می&zwnj;کند، هم معمار است و هم هنرمند، چنانکه بسیاری از معماران کلاسیک این چنین بودند. توضیح این مقوله برای مجسمه&zwnj;سازان یا نقاشان بسیار دشوارتر است و نمی&zwnj;توان آنها را به کلی از یک صنعت&zwnj;گر صرف مجزا دانست. چرا که آنها مجبورند خودشان دست کم بخشی از کارگری دستی نقاشی کشیدن و حجاری را انجام دهند. به همین علت است که در اسطوره&zwnj;شناسی هنرمند و در تئوری هنر میان دو گونه&zwnj;ی تولید کردن تمایز وجود دارد: اول تولید ماهرانه&zwnj;ی صنعت&zwnj;گر- مقلّد که تولیدی منفرد است اما به دست خود شخص صورت نپذیرفته و دوم هنرمند واقعی که تولیدی خلاقانه و منحصربفرد دارد چرا که دارای ذوق هنرمندانه (خودانگیخته، بی زحمت، غیرمکرر) و محصول الهام است.</span></p>
<p style="text-align: justify;"><span style="font-size: 12pt;">کار دستی این [هنرمندِ] نابغه پیشه&zwnj;ورانه نیست بلکه خلق کردن است. در مقابل، توانایی و مهارت معمار در فعالیت فکری ساختن پلان&zwnj;ها و مدل&zwnj;ها و هدایت و نظارت و اجرای آنهاست. به این ترتیب معمار به صورت مستقیم در عمل ساختن دخیل نیست. قابل توجه است که اسطوره&zwnj;ی معمار و اسطوره&zwnj;&zwnj;ی هنرمند، برخلاف شباهت&zwnj;ها و ارتباطات تاریخی&zwnj;شان، در این نقطه از هم جدا می&zwnj;شوند.</span></p>
<p style="text-align: justify;"><span style="font-size: 12pt;">حتی معمار-ستارگان امروزین به ندرت این چنین تصویر شده&zwnj;اند، و خود نیز چنین نمایش نمی&zwnj;دهند، که مانند اشخاص نابغه و الهام&zwnj;یافته&zwnj;ی رمانتیک&zwnj;اند که چیزی را از عدم خلق کرده&zwnj;اند. این معماران بیشتر شبیه ماجراجویان&zwnj;اند، یا رهبران یک تیم، که ناشناخته&zwnj;ها و امکانات را جست و جو می&zwnj;کنند و تلاش می&zwnj;کنند آنها را تا مرزهای خود پیش ببرند. معمار خدا نیست بلکه بیشتر نوعی قهرمان است. مانند دایدالس که خطر مجازات شدن برای گستاخی&zwnj;اش را به قیمت دیوانگی یا شکست به جان خرید. با این حال معمار در این مقام یک هنرمند نیست. معمار می&zwnj;تواند نقاش باشد و صبح&zwnj;ها نقاشی کند، آن&zwnj;سان که لوکوربوزیه چنین می&zwnj;کرد، اما معماری قطعا چیزی جز این است.</span></p>
<p style="text-align: justify;"><span style="font-size: 12pt;"><strong style="box-sizing: border-box; outline: none;">سنت و/یا تاریخی که شخص باید به آن رجوع کند.</strong></span></p>
<p style="text-align: justify;"><span style="font-size: 12pt;">ایده&zwnj;ی معماری مربوط به ایده&zwnj;ی کلاسیک ارسطویی درباره&zwnj;ی کمال و/یا کار بی&zwnj;نقص است: این ایده که ساخته&zwnj;ی انسان (به منزله&zwnj;ی تقلید یا مشابه&zwnj;سازی از رشد طبیعی) می&zwnj;تواند به ماورای کارکرد صرف برسد. به این ترتیب کارکرد و کاربرد چیزها در کلی پیچیده آمیخته می&zwnj;شود که فقط خوش&zwnj;ساخت و کارا نیست، بلکه زیبا و بی&zwnj;نقص است. جورجیو واساری گالری&zwnj; کلاسیکی از &laquo;مرشدان اعظم&raquo; ساخت و موفق شد کاری بی&zwnj;نقص و مثال زدنی در هنر و معماری خلق کند. رشته&zwnj;ی علمی معماری ـ موازی با چگونگی شکل&zwnj;گیری پارادایم علمی ــ نه بر مبنای توافق بر اصول تئوریک یا پیکره&zwnj;ی دانش که بر اساس پذیرش مجموعه&zwnj;ای از مثال&zwnj;های هنجاری: قانون معماری شکل گرفت. برای انجام عمل معماری لازم است که شخص با این نمونه&zwnj;های گزیده از تاریخ آشنا شود. برای معماری کردن لازم است که شخص در این تلاش برای خلق یک اثر بی&zwnj;نقص بکوشد.</span></p>
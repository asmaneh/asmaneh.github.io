--- 
title: "بائوباب و خَرّوب" 
authors: qayyoomi 
types: blog 
featured: false
featureImg: "/assets/img/posts/tifQ.jpg" 
slug: tifQ 
gallery: 
- image_path: "/assets/img/posts/tifQ.jpg" 
  title: "بائوباب و خَرّوب" 
- image_path: "/assets/img/posts/tifQ-1.jpg" 
  title: "" 
- image_path: "/assets/img/posts/tifQ-2.jpg" 
  title: "" 
 
--- 
<p><em>شازده کوچولو</em>، کتاب معروف آنتوان دو سنت اگزوپری، بارها به فارسی ترجمه شده است. ترجمه&zwnj;ها را نشمرده&zwnj;ام؛ اما به &rlm;گمانم از ده تا تجاوز می&zwnj;کند. دست&zwnj;کم سه نفر از بزرگان زبان و ادبیات فارسی، محمد قاضی و ابوالحسن نجفی و احمد &rlm;شاملو، در زمره&zwnj;ی این مترجمان&zwnj;اند. یکی از این ترجمه&zwnj;ها، که در ایران کمتر شناخته شده، ترجمه&zwnj;ای است با عنوان&nbsp;<em>پرنس &rlm;کوچک</em>، از &laquo;دیپلوم انجنیر غلام سخی (غیرت)&raquo; (مهندس غلام سخی)، که حکومت کمونیستی افغانستان (جمهوری &rlm;دموکراتیک افغانستان)، گویا در اواخر دولت مستعجلش، در حدود سال ۱۳۶۶ش، منتشر کرده است. در میان آن&zwnj;همه &rlm;ترجمه، این یکی هم لطفی خاص خود دارد. امروز که یاد درخت بائوباب افتاده بودم، این ترجمه به خاطرم آمد. قسمت &rlm;بائوباب را در این ترجمه ببینید:&rlm;<br />&laquo;بعداً پرنس کوچک به من گفت: &laquo;یک عادت خیلی خوب و پخته وجود دارد: همین که صبح&zwnj;وقت از خواب بیدار شدی، &rlm;دست و روی خود را شستی، سر و وضع خود را مرتب نموده فوراً به تنظیم سیاره&zwnj;ی خود بپرداز. بدون وقفه هر روز باید &rlm;جوانه&zwnj;های بائوباب را کند و به&zwnj;دور انداخت. این یک کار دلچسب نیست؛ اما هیچ مشکلی هم ندارد&raquo;. یک بار او به من &rlm;مشوره داد چنان تابلویی رسم کنم که اطفال ما خوب آن را درک کنند. آنها بفهمند بائوباب چیست و چه خطراتی دارد. او &rlm;گفت: &laquo;اگر یک وقتی دلشان بخواهد به سیر و جهانگردی بپردازند، این تابلو برایشان بسیار کمک خواهد کرد. بعضی &rlm;کارها را می&zwnj;توان به تعویق انداخت و ضرر نکرد؛ اما اگر بائوباب را گذاشتی کلان شود، بدبختی آمدنی است. من سیاره&zwnj;ای &rlm;را می&zwnj;شناختم که در آن یک آدم تنبل زندگی می&zwnj;کرد. او به&zwnj;وقت و زمانش سه بته&zwnj;ی بائوباب را از ریشه بیرون نکشید و &rlm;گذاشت رشد کند&raquo;. پرنس کوچک تمام جزئیات را به من تشریح کرد و من این سیاره را رسم کردم. قطعاً حوصله&zwnj;ی &rlm;موعظه ندارم؛ نمی&zwnj;توانم درس اخلاق بدهم؛ اما تعداد کسانی که می&zwnj;فهمند بائوباب تا چه حد مضر و خطرناک است کم &rlm;است. لکن اگر کسی به سیاره&zwnj;ای قدم گذارد که بائوباب در آن ریشه دوانیده است، بدبختی واقعی در انتظارش خواهد بود. &rlm;به همین سبب است که من عادت همیشگی خود را این بار فراموش می&zwnj;کنم و می&zwnj;گویم: بچه&zwnj;ها و دخترها، احتیاط کنید! &rlm;بائوباب خیلی خطرناک است! من می&zwnj;خواهم دوستان خود را از خطری که مدت&zwnj;هاست ایشان را تهدید می&zwnj;کند آگاه سازم و &rlm;آنها را هوشیارباش دهم. آنها متوجه این خطر نیستند؛ همچنان که در گذشته من نبودم. به همین جهت است که من &rlm;بالای این رسم این&zwnj;قدر زیاد کار کردم و قطعاً افسوس نمی&zwnj;خورم.&rlm;<br />شاید شما پرسان کنید چرا در این کتاب رسم&zwnj;هایی پرهیبت مثل این دیگر نیست. جواب بسیار ساده است: من کوشش &rlm;خود را کردم؛ اما موفق نشدم. لکن هنگامی که بائوباب را رسم می&zwnj;کردم، این اندیشه که بائوباب بسیار خطرناک است مرا &rlm;یاری کرد و فهمیدم که این موضوع بسیار مهم و فوری است.&rlm;&raquo;<br />بائوباب آدم را یاد حکایت گیاه خَرّوب در مثنوی می&zwnj;اندازد. سلیمان که مسجد اقصا را ساخت، دید در گوشه&zwnj;ای از آن &rlm;گیاهی ناشناس رسته است. &rlm;<br />گفت نامت چیست برگو بی&zwnj;دهان/ گفت خرّوب است ای شاه جهان<br />گفت اندر تو چه خاصیت بوَد/ گفت من رُستم مکان ویران شود<br />من که خرّوبم خرابِ منزلم/ هادِمِ بنیادِ این آب و گلم<br />ــ<br />مشکل خرّوب یا بائوباب این است که هرجا بروید، اگر زود ریشه&zwnj;کنش نکنند، همه&zwnj;ی آنجا را فرا می&zwnj;گیرد؛ همه&zwnj;ی &rlm;سیاره&zwnj;ی ما، سیاره&zwnj;ی درونی و بیرونی ما، سیاره&zwnj;ی ذهن و فکر و جامعه و زمین و زمان را می&zwnj;گیرد و کم&zwnj;کم آن را پوک &rlm;می&zwnj;کند؛ متلاشی می&zwnj;کند. هر شاخه و ریشه&zwnj;اش را که بزنیم، اژدهاگون ده شاخه و ریشه از آن سر می&zwnj;زند. وقتی که رهایش کردیم تا پا بگیرد، دیگر جایی برای نفس کشیدن در ذهن ما باقی نمی&zwnj;گذارد که بتوانیم آسان و &rlm;انسانی فکر کنیم. دیگر خرّوبی می&zwnj;اندیشیم و خرّوبی تصمیم می&zwnj;گیریم و خرّوبی عمل می&zwnj;کنیم، می&zwnj;نویسیم، داوری &rlm;می&zwnj;کنیم، ... . اصلاً بائوباب است که به جای ما می&zwnj;اندیشد و عمل می&zwnj;کند.&rlm;</p>
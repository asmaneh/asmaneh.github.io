--- 
title: "معماری کاغذی" 
authors: zarei 
types: blog 
featured: false
featureImg: "/assets/img/posts/pXXYA.jpg" 
slug: pXXYA 
gallery: 
- image_path: "/assets/img/posts/pXXYA.jpg" 
  title: "معماری کاغذی" 
- image_path: "/assets/img/posts/pXXYA-1.jpg" 
  title: "تصویر ۱" 
- image_path: "/assets/img/posts/pXXYA-2.jpg" 
  title: "تصویر ۲" 
- image_path: "/assets/img/posts/pXXYA-3.jpg" 
  title: "تصویر ۳" 
- image_path: "/assets/img/posts/pXXYA-4.jpg" 
  title: "تصویر ۴" 
- image_path: "/assets/img/posts/pXXYA-5.jpg" 
  title: "تصویر ۵" 
 
--- 
<div>
<div>
<p>تولید هر متن سبب می&zwnj;شود خطوطی از چهره یک موضوع نمایان شود و خطوط دیگرش در سایه مطالب ناگفته پنهان بماند. واژه&zwnj;ها و جمله&zwnj;های هر مقاله و کتاب، همانقدر که رنگی از موضوع را آشکار می&zwnj;کنند، فرصت نمایش را از رنگ&zwnj;های دیگر آن موضوع می&zwnj;گیرند و آن را در چارچوب تعریفی خاص محدود می&zwnj;کنند. معماری نیز موضوعی است که -به ویژه- در چند دهه اخیر مدام در متن&zwnj;های گوناگون تکرار شده و از همین رو چهره&zwnj;ای خاص و محدود به خود گرفته؛ چهره&zwnj;ای که رنگ&zwnj;های مسلطش به شدت تحت تأثیر فرض&zwnj;ها و نیات پدیدآورندگان متن&zwnj;هاست و همواره می&zwnj;توان از وجوه نادیده آن سخن گفت. مجله&zwnj;های کاغذی و پایگاههای اینترنتی&zwnj;ای که امروز در سراسر دنیا در حوزه معماری فعالیت می&zwnj;کنند نیز کم و بیش چهره&zwnj;ای مشخص از این پدیده به دست می&zwnj;دهند و معماری را در چارچوبی مشخص - و برای نیل به نیت&zwnj;های خاص خود- معنادار می&zwnj;کنند. البته که این مسیری است ناگزیر و نمی&zwnj;توان رسانه&zwnj;های معماری را به طی راهی مجبور کرد که در آن سودی نصیبشان نمی&zwnj;شود. برای مثال [احتمالاً] بیشتر نشریات این حوزه، ترسیم تصویر درخشان بناهای شاخص و نو، سخن گفتن از معماران صاحب&zwnj;نام و گزارش مسابقات پر زرق و برق معماری را از این رو درست می&zwnj;دانند که سبب قوت یافتن حرفه و نظم&zwnj;یافتن فعالیت صنفی&zwnj;شان می&zwnj;شود. اما در همین حال نیز وظیفه متفکر انتقادی این است که نشان دهد تکرار این تصویر خاص و عدم توجه به دیگر تصویرهای ممکن، آبستن ضررها و عیب&zwnj;های اجتماعی&zwnj;ای است که احتمالاً از چشم تصمیم&zwnj;گیرندگان و پدیدآوردگان متن&zwnj;های پنهان مانده. از همین رو در این یادداشت از کتابی سخن خواهم گفت که پدیدآورنده&zwnj;اش سویه&zwnj;ای متفاوت از معماری را دیده و خود نیز چهره&zwnj;ای دیگرگون از معماری -به مثابه یک پدیده مهم اجتماعی- ترسیم کرده است. اسلام پنهان[۱] نام کتابی است که بر اساس تقسیم&zwnj;بندی&zwnj;های رایج، احتمالاً باید آن را &laquo;مجموعه عکس&raquo; بدانیم و تورقش را به علاقه&zwnj;مندان عکاسی توصیه کنیم! اما واقعیت این است که اثرِ نابِ نیکولو دگیورگیس به ما نشان می&zwnj;دهد که چگونه یک هنرمند اجتماعی می&zwnj;تواند چهره&zwnj;ای از معماری را کشف کند که بی&zwnj;شک از دید بیشترِ معماران پنهان مانده. (تصویر ۱)</p>
<p>ماجرای کتاب با این توضیح آغاز می&zwnj;شود که اسلام در ایتالیا به مثابه دین رسمی پذیرفته شده نیست و جمعیت یک و نیم میلیونیِ مسلمان این کشور حق ندارند مسجدی برای خود بسازند. بنا بر این جزْ هشت مسجدِ رسمی که پیشتر در شهرهای گوناگون ساخته شده، عبادتگاه یا مرکز تجمع دیگری برای مهاجرانِ مسلمانان ایتالیا وجود ندارد. مهاجرانی که در دو دهه اخیر همواره بر تعدادشان افزوده شده و هر روز نیز بیشتر وارد زندگی اجتماعی ایتالیا می&zwnj;شوند. از همین رو دگیورگیس پس از معاشرتی چندماهه با مسلمانانِ شمال ایتالیا، به مرتبه&zwnj;ای خصوصی&zwnj;تر از زندگی آنان راه یافته و فضاهای پنهانی را کشف کرده که به صورت غیر رسمی، جای خالی عبادتگاه را برایشان پر می&zwnj;کند. ماحصل کار او، تهیه تصاویری سیاه و سفید است از فروشگاهها، سوپرمارکتها، آپارتمانهای خصوصی، ورزشگاهها، کارخانه&zwnj;ها، پارکینگها و سالن&zwnj;های رقصی که در ساعاتی از شبانه روز جای خالی مسجد را پر می&zwnj;کنند؛[۲] و همچنین تصاویری رنگی از فعالیت مذهبیِ درون این بناها که هیچ شباهتی به چهره بیرونی بناها ندارد. (تصویر ۲)</p>
<p>کتابِ دگیورگیس از تصویری پرده بر می&zwnj;دارد که معمولاً پشت سیمای معماران خوش&zwnj;پوش و کانسپت&zwnj;های خلاقانه پنهان است؛ تصویری که بی&zwnj;شک به صورتی دیگر در خدمت معماری -و در مقیاسی کلان&zwnj;تر در خدمت اجتماع- است اما تعریف محدودِ نویسندگان این حوزه از معماری، مانع از دیدن آن می&zwnj;شود. تعریفی که معماری را نه فعالیتی جاری در اجتماع، که فعالیتی پشت درهای بسته می&zwnj;داند و بیش از همه به ارائه تصویر نهایی&zwnj;ای علاقه&zwnj;مند است که گویی چگونگی تولیدش چندان اهمیتی ندارد. البته که پژوهشی مفصل لازم است که مشخص شود چه چارچوبی بر سخن رسانه&zwnj;های معماری حاکم است، چگونه معنایی از معماری از مجرای آنها عرضه می&zwnj;شود و کدام معنا پشت آن پنهان می&zwnj;ماند؛ اما عجالتاً آزمونی ساده از همین وضع عجیب مسجدهای ایتالیا می&zwnj;تواند ماجرا را اندکی روشن&zwnj;تر کند: اگر واژه&zwnj;هایی چون &laquo;مسجد&raquo; و &laquo;ایتالیا&raquo; را در برخی پایگاههای اینترنتی مشهور معماری یا پایگاههای مشابه آنها جستجو کنیم، نتیجه چنین است:</p>
<p>&nbsp;- مسجدی بر آب در ونیز</p>
<p>- مسجد ینی استانبول با سنگ&zwnj;های ایتالیایی ( ! ) (تصویر ۳ و ۴)</p>
<p>در واقع چنین به نظر می&zwnj;رسد که پرمخاطب&zwnj;ترین رسانه&zwnj;های این حوزه، بدون در نظر گرفتن مبنایی اساسی چون &laquo;ممنوعیت ساخت مسجد&raquo;، صرفاً به نمایش چهره&zwnj;ای زیبا و دست&zwnj;چین&zwnj;شده از مساجدِ ایتالیا می&zwnj;پردازند. اینکه چه ساز و کاری سبب شده پدیدآوردندگان متن&zwnj;های معماری (یا به عبارت دقیق&zwnj;تر رسانه&zwnj;های پر مخاطب این حوزه) تا این حد از ابتدایی&zwnj;ترین روابط اجتماعی غافل باشند، نکته مهمی است که باید در جایی دیگر آن را پی گرفت؛ اما در همینجا نیز می&zwnj;توان حدس زد که نوشتن از معماری - به مثابه فعالیتی که هر روز در متن&zwnj;های عمومی و تخصصی تکرار می&zwnj;شود- بی&zwnj;توجه به اینکه چه روابطی مرزهایش را تعیین می&zwnj;کند، هر روز بیشتر در دایره بسته خود فرو می&zwnj;رود. (تصویر ۵)</p>
<p>مسلمانان ایتالیا که دینشان نزد حکومت پذیرفته نیست، با قدرت گرفتن جناحهای دست راستی بیشتر به حاشیه رفته&zwnj;اند و اکنون سال&zwnj;هاست که نمی&zwnj;توانند بنایی جمعی برای گرد آمدن و عبادت بسازند. بنا بر این گویی اساساً در ایتالیای قرن بیست و یکم معماریِ اسلامی&zwnj;ای وجود دارد که پشت تصویر عادی معماری پنهان است؛ چنانکه در بسیاری نقاط دیگر از دنیا انواع دیگری از معماری وجود دارد که روابط قدرت آنها را به حاشیه برده، اما برای معماری&zwnj;نویسان کمترین جذابیتی ندارد. مساجدی که پشت نماهای بی&zwnj;نام پنهانند و گنبد و مناره ندارد تا احساسات متعصبانه برخی کاتولیک&zwnj;ها را جریحه&zwnj;دار نکنند؛ ممنوعیتِ غیررسمی ترویج ادیان و ممنوعیت ساخت بناهای مغایر با شریعت اسلام در ایران که ظهور کلیساهای خانگی و تفریح&zwnj;گاههای زیرزمینی را سبب شده، جمعیت بی&zwnj;شمار هندوها، بوداییان و مسیحیانی که کارگرانِ ساخت معماری باشکوه عربستانند و معماری معاصرِ رسانه&zwnj;پسند خاورمیانه را شکل می&zwnj;دهند، اما خود از داشتن عبادتگاهی رسمی محرومند، و بسیاری مثال دیگر که نشان می&zwnj;دهد گاهی روابط قدرت می&zwnj;تواند معماری را در نطفه خفه می&zwnj;کند، بی&zwnj;آنکه معماران از کوچکترین تغییری در دایره توانایی&zwnj;شان باخبر شوند. به بیان دیگر گویی معماران و معماری&zwnj;نویسان به بهانه ترسیم چهره&zwnj;ای آبرومند از حرفه&zwnj;شان، چشم را بر روابط تأثیرگذار بیرونی می&zwnj;بندند و گاهی فقط از تماشای رؤیای معماری در خوابگاه محدودشان لذت می&zwnj;برند. به گمانم همه اینها از این مسأله ساده و مهم خبر می&zwnj;دهند که گویی دایره واقعی معماری و مسائل حرفه&zwnj;ای پیش روی آن گسترده&zwnj;تر از آن است که تاکنون بر صفحات مجلات و پایگاههای این حوزه جای گرفته. چنانکه گاهی پدیده&zwnj;ها تبعیض&zwnj;آمیز اجتماعی اثری مهم در شکل&zwnj;گیری معماری شهرها می&zwnj;گذارد؛ و شهرهایی که به خواست ساکنانشان می&zwnj;توانند کلیسا، مسجد یا حتی بسیاری بنای غیرمذهبی داشته باشند، به سبب اعمال قدرتی بیرونی از این انواع بنا محروم شده&zwnj;اند. اما در مقابل، رسانه&zwnj;های پرمخاطبی که موضوعشان معماری است از بروز چنین پدیده&zwnj;ای خبر نمی&zwnj;دهند. شاید به این علت ساده که تعریفشان از معماری به محصولی درخشان و چشم&zwnj;گیر یا نهایتاً به چنین محصولی به علاوه مسیر ساده خلق و پدیدآورنده آن محدود می&zwnj;شود. پدیده&zwnj;ای که بیش از آنکه واقعی و اجتماعی باشد، نمایشی است کاغذی از چهره رؤیایی معماری.</p>
</div>
</div>
<div>&nbsp;</div>
<div>
<p dir="ltr">1. Degiorgis, Nicol&oacute;. Hidden Islam: Islamic Makeshift Places of Worship in North East Italy, 2009-2013. Rorhof, 2014.</p>
</div>
<div>۲. جلوه هنرمندانه کار عکاس این است که نمای این بناها تقریبا همگی شبیه به هم، عادی و در رنگ&zwnj;های سیاه و سفید عکس&zwnj;برداری شده؛ در حالی که با ورق زدن هر تصویرِ نما، به تصویر رنگی و منحصر به فرد پنهانی می&zwnj;رسیم که زندگی واقعی بنا را نشان می&zwnj;دهد.</div>
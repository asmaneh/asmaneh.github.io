--- 
title: "یافته‌هایی نو در باب هویت شهری اهواز (1): قلعه حشمت‌الدوله، نخستین سربازخانه اهواز در دوره قاجار" 
authors: r.mojtahedzadeh 
types: blog 
featured: false
slug: m8GcY 
gallery: 
- image_path: "/assets/img/posts/m8GcY-1.jpg" 
  title: "تصویر 1- موقعیت قلعه بر نقشه نجم الملک، 1299 ق. (مأخذ: مرکز اسناد وزارت خارجه)" 
- image_path: "/assets/img/posts/m8GcY-2.jpg" 
  title: "تصویر 2- موانع کشتیرانی کارون در اهواز، ترسیم کاپیتان ر.ا.ولز، دسامبر 1881 (مأخذ: کتابخانه ملی قطر Ref: IOR/L/MIL/17/15/9, f 89)" 
- image_path: "/assets/img/posts/m8GcY-3.jpg" 
  title: "تصویر 3- موقعیت قلعه و گداره در وضعیت کنونی شهر اهواز (مأخذ: عکس هوایی ماهواره گوگل)" 
- image_path: "/assets/img/posts/m8GcY-4.jpg" 
  title: "تصویر 4- بزرگنمایی موقعیت قلعه بر عکس هوایی شهر اهواز در وضعیت کنونی" 
- image_path: "/assets/img/posts/m8GcY-5.jpg" 
  title: "تصویر 5- وضع موجود قلعه (عکس: خانم مهندس ملوک جلیلی نرگسی)" 
 
--- 
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">تاریخ شهری اهواز نوین تاریخی کمترشناخته و در عین حال، به&zwnj;باور من، بسیار جذاب و آموزنده است. نخستین بار در سال&zwnj;های آغازین 1380 (سال&zwnj;های پایانی تحصیل در دورة ارشد معماری) علاقة کار بر این تاریخ ناشناخته و جذاب در وجودم زبانه کشید و این بخت را یافتم که زیر نظر یکی از برجسته&zwnj;ترین چهره&zwnj;های تاریخ&zwnj;نگاری معماری و مرمت شهری این سرزمین، زنده&zwnj;یاد باقر آیت&zwnj;الله&zwnj;زاده شیرازی (ره) و با همراهی یکی از بهترین دوستان و همکاران حرفه&zwnj;ای آینده&zwnj;ام، خانم دکتر زهرا نام&zwnj;آور، این علاقه را در قالب کار بر رسالة کارشناسی ارشد معماری&zwnj;ام دنبال کنم. دو سالی که زیر نظر مرحوم دکتر شیرازی به این مهم پرداختم، بی&zwnj;تردید از پربرکت&zwnj;ترین سالیان عمرم بود و امیدوارم روزی از عهدة بیان جزئی&zwnj;تر درس&zwnj;های بی&zwnj;شمار آن سالیان، خصوصاً جلسات طولانی و آموزندة مباحثات درسی (کرکسیون&zwnj;های) آن ایام، برآیم. حاصل آن سال&zwnj;ها کمی بعدتر به تدوین کتاب <em>در جستجوی هویت شهری اهواز</em> انجامید که ابتدا در قالب طرحی پژوهشی برای دفتر تحقیقات معماری و طراحی وزارت مسکن و شهرسازی سابق، در سال 1388 انجام شد و چند سال بعدتر (1394) از سوی همان دفتر به چاپ رسید. <em>در جستجوی هویت شهری اهواز</em> نخستین و، تا به امروز، تنها تک&zwnj;نگاری مستقلِ معمارانه درباب شهر اهواز است و البته چون هر اثر آغازین دیگر در عین استفاده از مزیت پیشگامی نمی&zwnj;تواند از نواقصی که عمدتاً ناشی از کمبود اطلاعات و ضعف پیشینة تحقیقات است، مبرا باشد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">در یکسال اخیر این فرصت دست داد تا به مناسبت کاری تازه بر بافت تاریخی شهر اهواز به مرور مجدد یافته&zwnj;های پیشین بپردازم. این مرور با اتکاء به منابع تازه&zwnj;ای که در زمان تدوین کتاب <em>در جستجوی هویت شهری</em> در دسترس یا مورد توجه نویسندگان نبود، انجام شد، منابعی چون نقشه&zwnj;های نجم&zwnj;الملک -که در آن زمان علی&zwnj;رغم تلاش نویسندگان دستیابی به نسخه&zwnj;ای با کیفیت از آن میسر نشد- سفرنامة دوم نجم&zwnj;الملک، اسناد آزادشدة کتابخانة ملی قطر (در ایام پاندمی) و برخی اسناد نویافتة دیگر. حاصل تحقیقات اخیر به تدقیق یا تجدیدنظر در برخی یافته&zwnj;های کتاب پیشین انجامید. بر آن شدم تا بخشی از این یافته&zwnj;ها را که عمدتاً به توضیحاتی درباب برخی بناها یا تجدیدنظر در پاره&zwnj;ای یافته&zwnj;های پیشین مربوط است، جهت اطلاع سریع&zwnj;تر و آسان&zwnj;تر علاقه&zwnj;مندان، از طریق سلسله یادداشت&zwnj;هایی در وبگاه آسمانه منتشر سازم و بخشی دیگر راکه عمدتاً به ساختار شهر کهن و فرایند توسعة شهر نوین بازمی&zwnj;گردد، ان&zwnj;شاالله، به زودی در قالب مقالاتی جهت انتشار به داوری صاحب&zwnj;نظران و اهل فنّ بسپارم. یادداشت حاضر اولین یادداشت از سلسله یادداشت&zwnj;های پیش&zwnj;گفته است.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">یکی از بناهایی که در کتاب <em>در جستجوی هویت شهری اهواز</em> از آن نام برده شده اما اطلاعاتی درباب آن به دست داده نشده، سربازخانه&zwnj;ای است که میرزا تقی&zwnj;خان سرتیپ کاشانی، فرستادة ظل&zwnj;السلطان جهت بازدید از خوزستان به سال 1299ق، به آن اشاره و می&zwnj;نویسد: &laquo; سربازخانه در کنار اهواز و رود کارون نزدیک سد ساخته شده و سی ودو اتاق برای توقف سرباز دارد و این سربازخانه تازه&zwnj;ساز و بی&zwnj;عیب است و تقریبا دویست نفر سرباز می&zwnj;تواند در آنجا ساخلو بماند&raquo; (کاشانی، 1370، 182). در آن زمان ابهام در موقعیت و زمان ساخت و نیز ارتباط آن با سربازخانه&zwnj;ای که نظام&zwnj;السطنه چند سال بعدتر (07-1306 قمری) در اهواز ساخت، باعث شد نویسندگان درباب این بنا اظهارنظری نکنند. ضرورت ساخت سربازخانه در اهواز، آنگونه که کسروی در تاریخ 500 ساله نقل می&zwnj;کند، پس از جنگ ایران و انگلیس در خوزستان در سال 1274 قمری، در اوائل حکومت ناصرالدین&zwnj;شاه، شکل گرفت و کسروی تاریخ ساخت سربازخانه را نیز در همان زمان ذکر می&zwnj;کند (کسروی، 1384، 219). اما قول میرزا تقی&zwnj;خان کاشانی که سربازخانه را تازه ساز معرفی می&zwnj;کند احتمال خطای کسروی در این فقره را مطرح می&zwnj;سازد. نجم&zwnj;الملک نیز در سفر اول خود به اهواز، که تقریباً همزمان با میراز تقی خان است، در این سربازخانه اقامت و آن را به&zwnj;گونه&zwnj;ای توصیف ضمنی بنایی نوساز توصیف می&zwnj;کند: &laquo;در قلعه&zwnj;ای که حشمت&zwnj;الدوله</span><span lang="AR-SA" style="font-size: 12.0pt; line-height: 107%; font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-font-family: Arial; mso-bidi-theme-font: minor-bidi;"> [1]</span><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;"> به اسم سربازخانه ساخته وارد شد[م]، مخارج کلی برای آنجا به خرج دیوان رفته ولی ناقص است و بی&zwnj;درب و کثیف. این بنده سطح بام آنجا را به مخارج جزوی اندود خوبی نمود&raquo; (نجم&zwnj;الملک، 1362، ص 34). علی&zwnj;رغم در دسترس بودن این اطلاعات، در آن زمان نویسندگان اطلاعی از مکان و سرنوشت این سربازخانه یا قلعه نیافتند. حدس اولیه آن بود که احتمالاً بنای این سربازخانه با فاصله از شهر اهواز و در مکانی که بعدها بندر ناصری ایجاد شد، ساخته شده و همان را نظام&zwnj;السلطنه نوسازی و به نام سربازخانه ناصری در خاطرات خود نام برده است، اما چون شاهد متقنی برای آن نبود در نهایت از اظهارنظر درباب این بنا صرف&zwnj;نظر شد. امروز با دسترسی به نقشه&zwnj;های نجم&zwnj;الملک، انتشار خاطرات سفر دوم وی و نیز کروکی&zwnj;ای از عوارض رودخانه کارون در اهواز، متعلق به یکی از افسران نیروی دریایی بریتانیا، از مکان، فرم تقریبی و سرنوشت قلعه یا سربازخانه اطلاع بیشتری داریم.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">براساس این اطلاعات سربازخانه نه خارج از اهواز قدیم (محلة عامری کنونی) بلکه چسبیده به آن و در فاصلة چندصدمتری شمال خانه و قلعة شیخ نبهان، در پایین کمر سنگی&zwnj;ای که بالاتر از سد اهواز از رودخانه می&zwnj;گذشت و امروز نیز بقایای آن بالاتر از پل هفتم اهواز قابل مشاهده است، قرار داشته است. نجم&zwnj;الملک در نقشه&zwnj;های خود این قلعه را به صورت مستطیلی با کشیدگی طولی در راستای شرقی-غربی و حیاط مرکزی به نمایش گذاشته است (تصویر 1). در نقشه&zwnj;ای که یکی از افسران نیروی دریایی بریتانیا از عوارض کارون در حدود شهر اهواز</span><span lang="FA" style="font-size: 12.0pt; line-height: 107%; font-family: 'Arial',sans-serif; mso-bidi-language: FA;"> </span><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">به تاریخ 1881 (همزمان با نقشه نجم&zwnj;الملک) تهیه کرده قلعه به شکل مربعی با چهار برج در گوشه&zwnj;های آن، در همان مکانی که نجم&zwnj;الملک نمایش داده، نشان داده شده (تصویر 2)؛ البته لازم به ذکر است که فرم قلعه براساس بقایای به جامانده با ترسیم نجم&zwnj;الملک شباهت بیشتری نشان می&zwnj;دهد. امروزه در مکانی که در نقشه&zwnj;های فوق&zwnj;الذکر نشان داده شده، ویرانه&zwnj;ای محصور به جا مانده که قاعدتاً بقایای همان قلعه یا سرباخانه حشمت&zwnj;الدوله است (تصاویر 3 و 4 و 5).</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">دربارة اینکه قلعه چه زمانی از بین رفته اطلاع دقیقی در دست نیست، اما آنگونه که از خاطرات نجم&zwnj;الملک و میرزا تقی&zwnj;خان کاشانی برمی&zwnj;آید از همان سال&zwnj;های آغازین نیز بنا به درستی مورد بهره&zwnj;برداری قرار نمی&zwnj;گرفته و به دلیل عدم اسکان ثابت قشون در آن اغلب چون آغل و محل نگهداری احشام مورد استفادة ساکنان محلی قرار داشته است. احتمالاً با شکل&zwnj;گیری ناصری و تأسیس سربازخانه&zwnj;ای جدید در آن فرایند ویرانی قلعه رو به سرعت گذاشته؛ نجم&zwnj;الملک در سفرنامه دوم خود که همزمان با طرح&zwnj;ریزی بندر ناصری (1306 ق.) انجام گرفته، می&zwnj;نویسد: &laquo; قلعه حشمت&zwnj;الدوله که در سفر قبل چاکر صحیح بود و خرابی نداشت جز اندود بام&zwnj;ها که خود متحمل شدم، امسال از بابت بی&zwnj;اعتنایی مباشرین و اهالیِ اهواز خرابی زیاد به هم رسانیده و حقیر برآورد نمود که در جمع بناها تعمیر شود&raquo; (نجم&zwnj;الدوله، 1386، 77). بعد از این تاریخ در گزارش&zwnj;های سایر سیاحان و مأموران حکومتی که به اهواز سفر می&zwnj;کنند، خبری از قلعة حشمت&zwnj;الدوله نمی&zwnj;یابیم. احتمالاً تحت تأثیر همین بی&zwnj;اعتنایی است که به تدریج نه تنها قلعه ویران می&zwnj;گردد بلکه امروزه کمتر کسی حتی از موقعیت و نام ویرانة آن در مرکز کهن&zwnj;ترین بخش بافت تاریخی شهر اهواز اطلاع دارد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><strong><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">پی نوشت:</span></strong></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">1- بنا به گفته کسروی در <em>تاریخ 500 ساله </em>حشمت الدوله لقب عموی ناصرالدین شاه بود که از سال 1267 تا 1305 قمری بر خوزستان و لرستان حکمفرمایی می کرد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;"><strong>منابع:</strong></span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">کاشانی، میرزاتقی خان. 1370. &laquo;گنج شایگان (گزارش سفر خوزستان)&raquo;. به اهتمام جمشید مظاهری. در نشریه دانشکده ادبیات و علوم انسانی دانشگاه اصفهان. دوره دوم. شماره 3. صص 206-127.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">کسروی، احمد. 1384. تاریخ پانصد ساله خوزستان. تهران: دنیای کتاب.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">نجم&zwnj;الدوله، عبدالغفار. 1386. سفرنامه دوم نجم&zwnj;الدوله به خوزستان. تصحیح احمد کتابی. تهران: پژوهشگاه علوم انسانی و مطالعات فرهنگی.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">نجم&zwnj;الملک، حاج عبدالغفار. 1362. سفرنامه خوزستان. به&zwnj;کوشش محمد دبیرسیاقی. تهران: انتشارات علمی.</span></p>
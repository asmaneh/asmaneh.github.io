--- 
title: "یافته‌هایی نو درباب هویت شهری اهواز (5): بنیادهای فرنگی در ناصری (اهواز نوین): باغ رِچی" 
authors: r.mojtahedzadeh 
types: blog 
featured: false
slug: fKWB4 
gallery: 
- image_path: "/assets/img/posts/fKWB4-1.jpeg" 
  title: "تصویر 1- نقشه اهواز، ناصری و پل جدید، 1938 (1317 ش.)" 
- image_path: "/assets/img/posts/fKWB4-2.png" 
  title: "تصویر 2- مکان بیمارستان و بنگله شرکت نفت بر نقشه 1317 ش." 
- image_path: "/assets/img/posts/fKWB4-3.tif" 
  title: "تصویر 3- بزرگنمایی باغ رچی و بنگله میان باغ در عکس هوایی 1335" 
- image_path: "/assets/img/posts/fKWB4-4.jpg" 
  title: "تصویر 4- منظر یکی از ویلاهای مدرن ساخته شده در مکان سابق باغ رچی که امروزه خود نیز دستخوش تخریب گشته است." 
 
--- 
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-size: 12.0pt; line-height: 107%; font-family: 'B Nazanin';">امروزه بناها و تأسیسات شرکت نفت در اهواز عمدتاً خارج از بافت تاریخی و در محلاتی چون نیوسایت، خرمکوشک، کارون، کوت عبدالله و شهرک نفت قرار دارد؛ اما آنگونه که </span><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">یکی از قدیمی&zwnj;ترین نقشه&zwnj;های اهواز</span><span lang="AR-SA" style="font-size: 12.0pt; line-height: 107%; font-family: 'B Nazanin';"> نشان می&zwnj;دهد، شرکت نفت در بندر ناصری یا همان محدوده تاریخی اهواز کنونی نیز دارای بناهایی بوده که امروزه اثری از آنها به جا نمانده است.</span><span lang="AR-SA" style="font-size: 12.0pt; line-height: 107%; font-family: 'B Nazanin'; mso-bidi-language: FA;"> </span><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">این نقشه</span><span lang="AR-SA" style="font-size: 12.0pt; line-height: 107%; font-family: 'B Nazanin';"> با عنوان &laquo;پلان کلی ناصری و اهواز نمایش&zwnj;دهنده [موقعیت] پل جدید&raquo;<sup>1</sup> توسط یکی از کارمندان دایره عمومی دولت بریتانیایی هند تهیه و اکنون نسخه&zwnj;ای از آن در کتابخانه ملی قطر نگهداری می&zwnj;شود</span><sup><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">2</span></sup><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;"> (تصویر 1). در این نقشه حداقل دوبنا به وضوح مربوط به شرکت نفت است؛ یکی بنایی که با عنوان &laquo;بیمارستان شرکت&raquo;<sup>3</sup> و دیگری بنایی که با نام اختصاری &laquo;ای.آی.او.سی بنگالو&raquo;<sup>4</sup> به معنای کوشک یا بنگله شرکت نفت ایران و انگلیس معرفی گردیده است (تصویر 2).</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">متأسفانه امروز از هیچیک از دو بنای نام&zwnj;برده نشانی به جا نمانده است. بنای نخست، که احتمالاً باید آن را اولین بیمارستان اهواز دانست، مطابق نقشه در محلة 24 متری امروزی واقع بوده؛ اما امروزه در محدودة تقریبی آن هیچ بنای قدیمی که قابل تطبیق با موقعیت نشان داده شده در تصویر باشد، قابل تشخیص نیست. براساس تصویری که رضوان سرخوش، پژوهشگر دکتری دانشگاه دلف، در جستجوهای رساله خود با موضوع منظر شهرهای نفتی ایران، نمونه موردی اهواز 1980-1908، از قدیمی&zwnj;ترین بیمارستان شرکت نفت در اهواز یافته، بنای این بیمارستان ساختمانی سنتی مشابه خانه و سراهای عصر تأسیس در اهواز است.<sup>5</sup></span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">دومین بنا، اما سرگذشت جالب&zwnj;تر و سرنوشت تلخ&zwnj;تری دارد. این بنا و باغ پیرامون آن را اهوازی&zwnj;های قدیم به نام &laquo;باغ رِچی&raquo; می&zwnj;شناختند. مرحوم محمدی در خاطرات شفاهی خود که با نام <em>چکیدة رویدادهای یکصدوبیست سالة اخیر اهواز</em> منتشر کرده در باب باغ رچی می&zwnj;نویسد: &laquo;اولین باغ [در اهواز]، باغ رچی نام داشت که محل زندگی سفیر انگلیس بود. باغ رچی در ساحل رودخانه، شمال اداره گذرنامه فعلی و تا محل دانشسرای مقدماتی ادامه داشت. در وسط آن ساختمانی برای سفیر ساخته و در آن باغ درختان و گل&zwnj;های زیبایی کاشته بودند&raquo; (محمدی، بی&zwnj;تا، 33). در زمان نگارشِ <em>در جستجوی هویت شهری اهواز</em> بر مبنای این قول تصور نگارندگان این بود که عمارت لینچ و مجموعة کنسولگری انگلستان همگی در یک مکان (مهمانسرای باغ معین فعلی) واقع بوده و رچی نیز تلفظی دگرگون یافته از لنچ یا لچ است. اما در این مجموعه یادداشت&zwnj;ها نشان دادیم که عمارت لینچ و مجموعة کنسولگری دو بنای متفاوت بودند؛ در ادامه روشن خواهیم کرد عمارت یا باغ رچی نیز مجموعة سومی مستقل از این دو بوده و مکان آن همان بنگله شرکت نفت ایران و انگلیس در نقشه 1317 و در مجاورت باغ کنسولگری بوده و قاعدتاً مرحوم محمدی اشتباهاً این عمارت را جزئی از مجموعة مجاور آن، یعنی کنسولگری انگلیس، برشمرده&zwnj;اند. سندی که این موضوع را روشن می&zwnj;سازد، خاطرات آرنولد ویلسون، فرستادة نظامی و کنسول دولت بریتانیا در اهواز بین سال&zwnj;های 1908 تا 1911، است. آنگونه که از این خاطرات برمی&zwnj;آید رچی، در واقع، تلفظی محلیِ نام چارلز ریچی مسوول عملیات اجرایی لوله&zwnj;کشی شرکت نفت در خوزستان در سال 1910 بوده (ویلسون، 1396، 170) و باغ و کوشک میان باغ نیز برای اقامت او ساخته شده بود اما از آنجا که این باغ دقیقاً در کنار باغ کنسولگری قرار گرفته بود، گویا مورد استفادة مأموران بریتانیایی اعزامی به اهواز نیز قرار می&zwnj;گرفت. کما اینکه ویلسون در سفری که به سال 1913، زمانی که دیگر نمایندة مقیم بریتانیا در اهواز نبود، به این شهر داشت تأکید می&zwnj;کند &laquo;در اهواز، در محل اقامت ریچی، رئیس اداره لوله&zwnj;کشی نفت اقامت کردم&raquo; (همان، 279) و احتمالاً به همین سبب است که اهوازی&zwnj;های قدیمی آن را با باغ کنسولگری یکی دانسته و کل محدوده را باغ رچی می&zwnj;خواندند.<sup>6</sup> با بزرگنمایی بنا در اولین عکس هوایی اهواز (1335 ش.) می&zwnj;توان طرح باغ و شِمای کلی بنا را تشخیص داد که مشابه کوشک&zwnj;های رواق&zwnj;دار معماری سنتی جنوب&zwnj;غرب ایران در اواخر عصر قاجار است (تصویر 3).</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">به نظر می&zwnj;رسد باغ و عمارت رچی پس از ملی شدن صنعت نفت به دولت ایران واگذار شده؛ شیرین مهدوی که پدرشان در فاصلة سال&zwnj;های 1338-1332 دو نوبت استاندار خوزستان بوده&zwnj;اند، در گفتگو با کاوه رستم&zwnj;پور، عضو هیأت علمی دانشگاه شهید چمران اهواز و پژوهشگر تاریخ معماری، تأیید کرده&zwnj;اند، در سال 1334، در سفری که برای دیدار والدین&zwnj;شان به اهواز داشته&zwnj;اند، این بنا محل اقامت والدین&zwnj;شان بوده است.<sup>7</sup> با این وصف در نخستین نقشه فتوگرامتری اهواز، به سال 1341، این عمارت به عنوان بانک ملّی معرفی شده و بسیاری از اهوازی&zwnj;های قدیمی نیز خاطره حضور بانک ملی در عمارتی قدیمی در حاشیه رودخانه، در این مکان، را دارند. بنابراین در فاصلة سال&zwnj;های 41-1334 بنا از استانداری خوزستان به بانک ملی منتقل شده است. آنگونه که از عکس&zwnj;های هوایی سال&zwnj;های بعدی برمی&zwnj;آید، متأسفانه این باغ و عمارت آن بین سال&zwnj;های 55-1350، احتمالاً توسط مدیران وقت بانک ملی، ویران و محدودة آن خیابان&zwnj;کشی، تفکیک و ساخت گردیده است. هرچند برخی از بناهای ویلایی که سال&zwnj;های بعد در این محدوده ساخته شد، خود بناهایی ارزشمند، از منظر معماری مدرن به شمار می&zwnj;روند (تصویر 4) اما امروزه خود این بناها نیز در معرض تخریب و آپارتمان سازی&zwnj;اند و به این ترتیب هویت این پارة مهم از تاریخ شهر اهواز بیش از پیش در معرض آسیب است.</span></p>
<p><strong>پی نوشتها:</strong></p>
<p>1-&nbsp;<span style="font-family: 'Times New Roman', serif; font-size: 12pt;">Sketch Plan of Naseri and Ahwaz showing New Bridge</span></p>
<p><span style="font-family: 'Times New Roman', serif; font-size: 12pt;">2-&nbsp;</span><span dir="RTL" lang="AR-SA" style="font-size: 12pt; line-height: 107%; font-family: 'B Nazanin';">این نقشه تحت شماره ارجاع </span><span style="font-size: 10pt; line-height: 107%; font-family: 'Times New Roman', serif;">Ref: IOR/L/MIL/17/15/24, f 65</span><span dir="RTL" style="font-size: 10pt; line-height: 107%; font-family: 'B Nazanin';"> </span><span dir="RTL" lang="AR-SA" style="font-size: 12pt; line-height: 107%; font-family: 'B Nazanin';">و آدرس </span><span dir="RTL" style="font-size: 11pt; line-height: 107%; font-family: Calibri, sans-serif;"><a href="https://www.qdl.qa/en/archive/81055/vdc_100041422291.0x00008c"><span dir="LTR" style="font-size: 10.0pt; line-height: 107%; font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Nazanin';">https://www.qdl.qa/en/archive/81055/vdc_100041422291.0x00008c</span></a></span><span dir="RTL" lang="AR-SA" style="font-size: 12pt; line-height: 107%; font-family: 'B Nazanin';"> در دسترس است.</span></p>
<p><span dir="RTL" lang="AR-SA" style="font-size: 12pt; line-height: 107%; font-family: 'B Nazanin';">3-&nbsp;</span><span style="font-size: 12pt; line-height: 107%; font-family: 'Times New Roman', serif;">Hospital</span><span style="font-size: 11pt; line-height: 107%; font-family: 'Times New Roman', serif;"> </span><span style="font-size: 12pt; line-height: 107%; font-family: 'Times New Roman', serif;">Company</span></p>
<p><span style="font-size: 12pt; line-height: 107%; font-family: 'Times New Roman', serif;">4-&nbsp;</span><span style="font-size: 10pt; line-height: 107%; font-family: 'Times New Roman', serif;">A.I.O.C </span><span style="font-size: 12pt; line-height: 107%; font-family: 'Times New Roman', serif;">Bungalow</span></p>
<p><span style="font-size: 12pt; line-height: 107%; font-family: 'Times New Roman', serif;">5-&nbsp;</span><span style="font-family: 'B Nazanin'; font-size: 12pt;">متأسفانه این تصویر به علت محدودیت&zwnj;های حق مؤلف در این یادداشت قابل استفاده نیست.</span></p>
<p><span style="font-family: 'B Nazanin'; font-size: 12pt;">6-&nbsp;</span><span style="font-family: 'B Nazanin'; font-size: 12pt;">همانطور که در یادداشت پیشین، یافته&zwnj;هایی نو درباب هویت شهری اهواز (4)، دیدیم، علی&zwnj;رغم اختصاص زمینی به کنسولگری در محدودة باغ&zwnj;معین و مجاورت باغ رچی در سال 1909، تا سال&zwnj;ها بعد بنای معتبری در آن زمین ساخته نشد و حتی در نقشه 1938 (تصویر 1) خانه کنسول در جنوب اهواز در منطقه باغ شیخ جانمایی شده که بنا به اسناد و مکاتبات موجود وضعیت مناسبی هم نداشته است. احتمالاً به همین علت فرستادگان دولت بریتانیا اقامت در باغ و کوشک رچی را ترجیح می&zwnj;دادند.</span></p>
<p><span style="font-family: 'B Nazanin'; font-size: 12pt;">7-&nbsp;</span><span style="font-family: 'B Nazanin'; font-size: 12pt;">شیرین مهدوی، دکترای انسان&zwnj;شناسی و تاریخ اجتماعی از دانشگاه لندن و استاد بازنشسته دانشگاه یوتای آمریکاست. وی در جوانی، به هنگام تحصیل در لندن، با جین درو، از زنان معمار مدرن انگلیسی و از همکاران لوکوربوزیه در طراحی مجموعه شاندیگار، آشنایی نزدیکی برقرار می&zwnj;کند و در سفر درو به ایران، برای طراحی مجتمعی مسکونی برای شرکت نفت در شهر مسجد سلیمان، او را همراهی و راهنمایی می&zwnj;کند. این همان سفری است که خانم مهدوی شاهد اقامت والدینش در باغ رچی بوده و خود او و درو نیز در اهواز در همین بنا اقامت می&zwnj;کنند.</span></p>
<p>منابع</p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">محمدی، سیدمحمدعلی. بی&zwnj;تا. <em>چکیده&zwnj;ای از رویدادهای یکصدوبیست سالة اخیر اهواز (ناصریه سابق).</em></span><em><span lang="FA" style="font-size: 12.0pt; line-height: 107%; font-family: 'Arial',sans-serif; mso-bidi-language: FA;"> </span></em><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">تهران: انتشارات تورنگ.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 13.0pt; line-height: 107%; font-family: 'B Mitra'; mso-ascii-font-family: Arial; mso-hansi-font-family: Arial; mso-bidi-language: FA;">ویلسون، سرآرنولد. 1396. <em>جنوب غرب ایران؛ یادداشتهای روزانه یک افسر دیپلمات.</em> ترجمه فریور جوانبخت موثق. تهران: نشر پیام امروز.</span></p>
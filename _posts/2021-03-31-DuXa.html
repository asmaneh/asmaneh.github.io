--- 
title: "مدرسۀ نوروز در جمهوری اوستیا-آلانیا/ روسیه" 
authors: rezvanfar 
types: blog 
featured: false
featureImg: "/assets/img/posts/DuXa.jfif" 
slug: DuXa 
gallery: 
- image_path: "/assets/img/posts/DuXa.jfif" 
  title: "مدرسۀ نوروز در جمهوری اوستیا-آلانیا/ روسیه" 
- image_path: "/assets/img/posts/DuXa-1.jfif" 
  title: "" 
 
--- 
<p style="text-align: justify;">در نیمۀ دوم قرن ۱۹م به دلیل بحران&zwnj;های اقتصادی، بیش از پانصدهزار نفر از ایران، خصوصا مناطق آذری&zwnj;نشین، به مناطقی در قفقاز شمالی (مانند داغستان، چچن و اوستیا-آلانیا) و همچنین قفقاز جنوبی (مانند جمهوری آذربایجان، گرجستان و ارمنستان) مهاجرت نمودند.<br />شهر ولادی&zwnj;قفقاز پایتخت جمهوری اوستیا-آلانیا، که مردمانش بر ریشه&zwnj;های آریاییِ خود می&zwnj;بالند، پذیرای نزدیک به ۲۰۰۰ نفر از مهاجرین ایرانی شد. ناصرالدین&zwnj;شاه در سفرنامۀ دوم و سوم خود به اروپا، هنگام عبور از ولادی&zwnj;قفقاز به کثرت ایرانیان، چه رعیت و چه بازرگان در این شهر اشاره می&zwnj;کند.<br />مدرسهٔ روسی- ایرانیِ نوروز در سال ۱۹۰۲م بنا به درخواست و هزینۀ مهاجرین ایرانی و پیگیری داودخان نصرة الوزاره (دیپلمات تلاشگر و محبوب ایران) تاسیس گردید و مظفرالدین&zwnj;شاه بابت این خدمت فرهنگی، انگشتر خود را به داودخان هدیه داد.<br />مدرسۀ نوروز با هدف تدریس معارف و علوم جدید و زبان ملی، تأسیس و پس از ۲۹سال در سال ۱۹۳۱م به دلیل بازگشت اکثر مهاجرین، تعطیل و کاربری آن تغییر کرد.</p>
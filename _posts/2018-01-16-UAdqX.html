--- 
title: "چطور منتقد معماری باشیم؟ (۱) " 
authors: bank 
types: blog 
tags: الکساندرا لنگ,افرا بانک,نقد,نقد معماری,منتقد معماری,آسمانه,تاریخ معماری,مطالعات معماری ایران 
featured: false
featureImg: "/assets/img/posts/UAdqX.jpg" 
slug: UAdqX 
gallery: 
- image_path: "/assets/img/posts/UAdqX.jpg" 
  title: "چطور منتقد معماری باشیم؟ (۱) " 
- image_path: "/assets/img/posts/UAdqX-1.jpg" 
  title: "تصویر ۱. پارک مرکزی نیویورک" 
- image_path: "/assets/img/posts/UAdqX-2.jpg" 
  title: "تصویر ۲. ایسامو نوگوچی، مکعب قرمز، نیویورک" 
- image_path: "/assets/img/posts/UAdqX-3.jpg" 
  title: "تصویر ۳. موزۀ ویتنی، نیویورک" 
- image_path: "/assets/img/posts/UAdqX-4.jpg" 
  title: "تصویر ۴. ایسامو گوچی، مکعب قرمز، نیویورک" 
- image_path: "/assets/img/posts/UAdqX-5.jpg" 
  title: "تصویر ۵. سرای لِوِر، نیویورک" 
- image_path: "/assets/img/posts/UAdqX-6.jpg" 
  title: "تصویر ۶. برج هرست" 
- image_path: "/assets/img/posts/UAdqX-7.jpg" 
  title: "تصویر ۷. برج هرست" 
- image_path: "/assets/img/posts/UAdqX-8.jpg" 
  title: "تصویر ۸. برج هرست" 
- image_path: "/assets/img/posts/UAdqX-9.jpg" 
  title: "تصویر ۹. ساختمان اتحادیۀ کوپر" 
- image_path: "/assets/img/posts/UAdqX-10.jpg" 
  title: "تصویر ۱۰. مکعب نوگوچی" 
- image_path: "undefined" 
  title: "" 
 
excerpt: "همه جا ساختمان هست، بزرگ و کوچک، زشت و زیبا، چشم‌پرکن و ناپیدا. ما لابلای آنها قدم می‌زنیم و داخلشان زندگی می‌کنیم، بیشترمان ساکنین منفعل شهری پر از برج و خانه و فضای باز و مغازه‌‌ایم، بی آنکه در خلق آنها دخالتی کنیم." 
--- 
<div>
<div>
<p style="text-align: justify;"><strong>الکساندرا لَنگ | مارس ۲۰۱۲</strong></p>
<br />
<p style="text-align: justify;"><strong>ترجمۀ افرا بانک</strong></p>
<br />
<p style="text-align: justify;"><strong>ما بین ساختمان&zwnj;ها گیر افتاده&zwnj;ایم، ولی آیا بلدیم درباره&zwnj;شان حرف بزنیم؟</strong></p>
<br />
<p style="text-align: justify;">همه جا ساختمان هست، بزرگ و کوچک، زشت و زیبا، چشم&zwnj;پرکن و ناپیدا. ما لابلای آنها قدم می&zwnj;زنیم و داخلشان زندگی می&zwnj;کنیم، بیشترمان ساکنین منفعل شهری پر از برج و خانه و فضای باز و مغازه&zwnj;&zwnj;ایم، بی آنکه در خلق آنها دخالتی کنیم. حال آنکه مهم&zwnj;ترین مخاطبانشانیم. مالکین، کارفرمایان و ساکنین هردم تغییر می&zwnj;کنند، آنچه می&zwnj;مانَد معماری است، و در حیات شهر و اهالی آن، تا روزگارها پس از دوران بازیگران اصلی، نقشی اساسی ایفا می&zwnj;کند. ما (در مکالمات و در وبلاگ&zwnj;هایمان) می&zwnj;گوییم که خانه&zwnj;ها موضوع سرمایه&zwnj;گذاری&zwnj;اند، اراضی ساختمانی فرصت[&zwnj;های بالقوه]&zwnj;اند و مشاعات فروخته نشده فاجعۀ اقتصادی، ولی در این همه صحبت راجع به مستغلات هیچوقت به سراغ واقعیت عینی پروژه&zwnj;های ساخته شده و نشده نمی&zwnj;رویم. باید به جای اینکه فقط درمورد پول حرف بزنیم، دربارۀ بلندی و حجم، سَبک، تداوم&zwnj;پذیری و گشودگی در معماری و روند پیشرفتش هم بگوییم. طراحی صرفاً تزئین کردن روی کیک نیست، آنچیزی است که معماری ساختمان&zwnj;ها را شکل می&zwnj;دهد، و کاری می&zwnj;کند که به جای فرار، دوست داریم در آنها زندگی کنیم، غذا بخوریم و به خرید برویم. منتقدان معماری می&zwnj;توانند طرح&zwnj;های تازه را مورد التفات قرار دهند و در آنها کَندوکاو کنند، ولی [چه سود؟ که] تعداد خوانندگانشان این روزها خیلی کم&zwnj; شده &zwnj;است. ما نیازمند منتقدان بیشتریم ـ که اهل شهرند ـ&nbsp; و مشتاق&zwnj;اند و می&zwnj;دانند چه بگویند تا شهر را اصلاح کنند.</p>
<br />
<p style="text-align: justify;">مواقعی هم پیش می&zwnj;آید که اهالی شهر به پا می&zwnj;خیزند؛ فاجعه&zwnj; که رخ می&zwnj;دهد (و می&zwnj;شود آنچه نباید بشود) و تعارضی با [منافع] شخص&zwnj;مان پیش می&zwnj;آید (و رَویّۀ &laquo;به حریم من کاری نداشته باش&raquo; را پیش می&zwnj;گیریم) اعتراض می&zwnj;کنیم. ولی به ندرت با تغییرات روزمره و [ساخت و سازهای] تدریجی، که به شدت بر محیط پیرامون&zwnj;مان مؤثرند، بیدار می&zwnj;شویم. می&zwnj;دانیم دوست داشته&zwnj;ایم محیط&zwnj;مان چطور باشد ولی بلد نیستیم وصفش کنیم، یا تغییرش دهیم، یا حداقل نظر خودمان را تغییر دهیم. لازم است یاد بگیریم که چطور ساختمان، طرح شهری، یا نقشه&zwnj;های طرح توسعه&zwnj;ای را تفسیر کنیم، و بفهمیم کجاست که نقد ممکن است مؤثر افتد. &nbsp;&nbsp;</p>
<br />
<p style="text-align: justify;">خوب، پس ببینیم چطور یک ساختمان را تفسیر کنیم؟ بیایید مثل هروقت دیگری که می&zwnj;خواهید فنّی را بیاموزید، بهترین نمونۀ دور و برتان را بردارید و آنقدر حلاجی&zwnj; کنید تا از چند و چونش سردربیاورید. من [برای این منظور] در کلاس&zwnj;های نقد معماری&zwnj;ام مقاله&zwnj;ای را مطرح می&zwnj;کنم، که عنوانش هم با بناهایی که وصف کرده متناسب است، و هم درمورد خود مقاله صدق می&zwnj;کند: &laquo;گاهی کارمان را درست انجام می&zwnj;دهیم&raquo;، که در ۳۱ مارس ۱۹۶۸ در تایمزِ نیویورک [۱] توسط اِیدا لوئیس هاکستِبِل [۲] منتشر شد. نقد هاکستبل بر ساختمان بانک مارین&zwnj;میدلند [۳] که در ۱۹۶۷ توسط شرکت اسکیدمور، &zwnj;اوئینگز&zwnj;و&zwnj;مریل [۴] در پلاک ۱۴۰ برادوِی در مَنهتنِ سُفلی ساخته شد توضیح می&zwnj;دهد که آثار دوره&zwnj;های مختلف معماری و هنر عامه به چه نحو اعجاب&zwnj;آوری در کنار هم &nbsp;می&zwnj;توانند فضای عالی شهری بسازند.</p>
<br />
<p style="text-align: justify;">هاکستبل برج اداری را نقد می&zwnj;کند، اما فقط از منظر یک عابر: او می&zwnj;داند که از دیدِ ۹۵ درصد اهالی نیویورک تنها نکتۀ مهم ساختمان این است که پس&zwnj;زمینۀ مجسمۀ مکعب قرمز ایسامو نوگوچی [۵] قرار می&zwnj;گیرد. صورت همۀ بنا&zwnj;های همسایه را خیلی گذرا مرور می&zwnj;کند، و بر تنوع سَبک تاریخی و مصالحشان، و همینطور تأثیر حضورشان بر چشم&zwnj;اندازِ خیابان تأکید می&zwnj;&zwnj;نماید. تمرکز اصلی&zwnj;اش بر پیاده&zwnj;روهای طرفین و فضاهای باز است. مکعب نوگوچی پلازا [به معنای فضای باز یا گذری که برای تفرج و آمد&zwnj;وشد و کسب&zwnj;و&zwnj;کار و مراسم جمعی به کار می&zwnj;آید. م.] را به حیاط جلوییِ مارین میدلند بدل می&zwnj;کند، که حقیقتاً هم منظرۀ جذابی است، اما مناظر جذاب دیگری هم در اطراف مکعب و درامتداد ردیف یادواره&zwnj;ها[ی قهرمانان] [۶] به سوی مرکز تجاری &zwnj;شهر وجود دارد. چیزی که این گوشۀ شهر، و در واقع هر شهری را، &laquo;بی&zwnj;نقص&raquo; می&zwnj;کند تضاد پُر و خالی است.&nbsp;<br />آنچه یک گوشه، یک محله یا کلّ یک شهر را از دیگری متفاوت می&zwnj;کند، نسبت فضای ساخته&zwnj;شده به فضای باز است: بلند&zwnj;مرتبه&zwnj;های وسط شهر در مقابل بناهای کوتاه&zwnj;قد با سنگ قهوه&zwnj;ایِ بروکلین در نیویورک یا ساختمان&zwnj;های نوک&zwnj;تیزِ جادۀ ساحلی دریاچۀ مرکزی درمقابل محله&zwnj;های مسکونی شمال و جنوب شیکاگو. از نگاه هاکستبل، &laquo;فضای بدون مقیاس،&nbsp; بدون دروبند، بدون حد&zwnj;ّومرز و بدون جهت بی&zwnj;معنا است.&raquo; او، با سبک و سنگین کردن نیاز به معماری [یا فضای بسته م.] و فضای باز، محل را از منظر عابرین پیاده وصف می&zwnj;کند، و در عین حال چاشنی تاریخ را هم به تجربۀ قدم زدن روزمره در خیابان&zwnj; می&zwnj;افزاید.</p>
<br />
<p style="text-align: justify;">از بین آنان که به نقد مبادرت می&zwnj;ورزیدند اندک&zwnj; کسانی می&zwnj;توانستند حقیقتاً منتقد شوند. ترکیبی از اقبال بلند و برآشفتگی، در دورانی از حیات شهر که ساخت&zwnj;و&zwnj;ساز بر تعقّل پیشی گرفته بود، موجب شد که &nbsp;نقد بر این گروه حادث شود. میان معماری اواخر دهۀ ۱۹۵۰، که هاکستبل به کسوت منتقد درآمد، و موج ساختمان&zwnj;سازی اوایل قرن بیست&zwnj;و&zwnj;یکم &nbsp;شباهت زیادی وجود دارد. در هردو مورد، [ساخت] برج&zwnj;های عالی متعدد به جای خانه&zwnj;های آجر و ملاط&zwnj;ساز محلی همه را مبهوت کرد. در این میان بودند (و هستند) آثاری که معماری ارزشمندی داشتند، ولی [در مجموع] سرعت ساخت و ساز به نوعی فرهنگِ سرهم&zwnj;بندی میدان داد ـ ایده&zwnj;های خوب در محیط&zwnj;های نامناسب و به صورت&zwnj;هایی نازل تکرار شد.</p>
<br />
<p style="text-align: justify;">&nbsp; هاکستبل کارش را در دهۀ ۱۹۴۰ بعنوان دستیار سرپرست معماری و طراحی موزۀ هنر مدرن [۷] شروع کرد. سپس در ۱۹۵۰ برای یک دوره تحقیق بر معماری مدرن به ایتالیا اعزام شد و متعاقبش کتابی دربارۀ معمار و مهندس پیِر لوئیجی نِروی [۸] نوشت. او در مقام یک تاریخ&zwnj;دان مجر&zwnj;ّبِ جنبش مدرن، متوجه جای خالی پوشش خبری معماری تایمز نیویورک شد. &nbsp;شامۀ کارآزموده&zwnj;اش، که &nbsp;بخوبی می&zwnj;توانست کار عالی را از کار درجه دو تشخیص دهد، از همان ابتدای امر یاری&zwnj;اش کرد. در ۱۹۵۹ نامه&zwnj;ای طولانی به سردبیران تایمز نوشت که به نقد مثبت از نمایشگاه عکس یک پروژۀ خانه&zwnj;سازی جدید در کاراکاسِ ونزوئلا واکنش نشان می&zwnj;داد. ظاهراً، پروژه عالی بود، ولی هاکستبل مدتی در آنجا حضور داشته و می&zwnj;دانسته است که این بناهای زیبا مناسب ساکنانشان نبودند. نامه&zwnj;اش (که بطور کامل چاپ شد) نشان از دانش، اشتیاق و صدای منتقدانۀ او داشت و روزنامه استخدامش کرد.</p>
<br />
<p style="text-align: justify;">&nbsp;در ۱۹۶۳ هاکستبل منتقد معماری شماره یک تایمز شد. این موقعیت را، با عناوین مختلف، تا ۱۹۸۲حفظ کرد و در ۱۹۷۰ یک جایزۀ پولیتزر گرفت. آنچه ده سال اول کار او بعنوان منتقد را ستودنی و شایستۀ تکرار می&zwnj;کند هم&zwnj;زمانی&zwnj;اش با بسیاری آثار عالی معماری مدرن است: موزۀ ویتنی [۹]، ساختمان سی.بی.اس [۱۰]، راستۀ [ساختمان&zwnj;های] شیشه&zwnj;ای در خیابان پارک، پلازا&zwnj;های مرمری مرکز لینکلن [۱۱] آثار او را که می&zwnj;خوانیم (که در دو مجموعۀ خارق&zwnj;العاده و تأثیرگذار بنام&zwnj;های تازگی&zwnj;ها پنبۀکدام ساختمان را زده&zwnj;ای؟ [۱۲] و بالاخره اینها بلوار بروکنر را تمام می&zwnj;کنند؟ [۱۳] گردآوری شده)، خیلی واضح است که او در وهلۀ اول خودش را&nbsp; به اهالی نیویورک متعهد می&zwnj;داند ـ و می&zwnj;اندیشد که این اهالی استحقاق بیشتری دارند.&nbsp;</p>
<br />
<p style="text-align: justify;">هاکستبل در &laquo;گاهی کارمان را درست انجام می&zwnj;دهیم&raquo; اول هر چه را که می&zwnj;بیند وصف می&zwnj;کند. این ممکن است خیلی راحت&zwnj;طلبانه بنظر برسد، ولی مرحله&zwnj;ای است که این روزها، که غالب نقدها با عکس یا مجموعه اسلاید همراه است، بیشتر منتقدین از آن می&zwnj;پَرند. اینگونه نویسندگان می&zwnj;خواهند با تکیه بر ابزار دیداری دفعتاً به موضوع مهم&zwnj;تری برسند: خلاقیت معمار، گرایش بین&zwnj;المللی اثر، نظریه&zwnj;ای که در بطن تجربۀ عملی پنهان شده است. هاکستبل به خواننده دستورالعمل&zwnj;های واضحی می&zwnj;دهد که کجا باید بایستد، صاف و پوست&zwnj;کنده می&zwnj;گوید که متوجه چه نکته&zwnj;ای است، و مستقیماً بصیرت لازم برای تفسیر یک ساختمان یا شهر را به خواننده عرضه می&zwnj;کند. اول، لازم است که در محل حاضر شوید. البته که نقد نقشه&zwnj;های یک ساختمان غالباً ضروری است، ولی تا اثر را نبینید، آن را لمس، و شخصاً تجربه&zwnj;اش نکنید نمی&zwnj;توانید دریابید که چه چیز سرجای خودش است.</p>
<br />
<p style="text-align: justify;">این مثلاً نمونه&zwnj;ای از رویکرد مرسوم [او] است: در پیاده&zwnj;رو می&zwnj;ایستد و توجه شما را به سمت شرق جلب می&zwnj;کند:</p>
<br />
<p style="text-align: justify;">برای اینکه بهترین تصور عینی از نیویورک را بدست بیاورید، بروید به برادوی، در حد&zwnj;ّفاصل خیابان&zwnj;های سیدار [۱۴] و لیبِرتی [۱۵] و رو به شرق بایستید. در اینحالت درست جلوی یک ساختمان جدید خواهید بود که در پلاک ۱۴۰ برادوی ساخته شده است. ...به دست چپتان نگاه کنید (خیابان لیبرتی) و آنوقت در همسایگی [این بنای تازه&zwnj;ساز] یک ساختمان کوچک سنگی سنتی متعلق به سال&zwnj;های پایانی قرن گذشته را می&zwnj;بینید که شبیه کیک خامه&zwnj;ای فرانسوی است و اتاق بازرگانی را در خود جای می&zwnj;دهد. بسمت راست که نگاه کنید (خیابان سیدار) بنایی صورت&zwnj;ـ&zwnj;سنگی می&zwnj;بینید که از اولین نمونه&zwnj;های دوران آسمان&zwnj;خراش&zwnj;سازی (پیش از جنگ جهانی اول تا دهۀ ۱۹۳۰) است. حالا بروید جلو، بسمت رودخانۀ شرقی [۱۶]، همینطور که در امتداد پلازای تراورتن&zwnj;پوش حرکت کنیدکه به طنازی به طرفین محورِ کشیده و تازه&zwnj;ساز می&zwnj;خرامد، متوجه می&zwnj;شوید که قطعات مرمر زیرپایتان چگونه به فضا مقیاس می&zwnj;بخشند.&nbsp;&nbsp; &nbsp;</p>
<br />
<p style="text-align: justify;">اگر آنچه می&zwnj;گوید را قدم به قدم انجام دهید (که امیدوارم اینکار را بکنید)، خواهید دید چه نکته&zwnj;های نانوشته&zwnj;ای در این متن هست. منتقد خود یک تدوینگر است: برای آنکه یک جدل بصری ایجاد کنید باید بسیاری از چیزهایی که می&zwnj;بینید را درز بگیرید. درعین حال باید بتوانید آنچه می&zwnj;بینید را با کلامی موجز بیان کنید. این که ساختمان اتاق بازرگانی &laquo;کیک خامه&zwnj;ای فرانسوی&raquo; خطاب می&zwnj;شود خودش بامزه است، و (حداقل برای من) یک قطعه نان کرواسان را تداعی می&zwnj;کندکه بین تعدادی برج سرد و سنگین گیر افتاده، یا کنار آن یادوارۀ غول&zwnj;آسای پیشنهادیِ کلاس اولدِنبرگِ [۱۷] هنرمند برای خیابان پارک، که قرار بود یک ساختمان 60 طبقه برای کارخانۀ بستنی چوبی گودهیومِر بار[۱۸] باشد و بجای بنای پَن&zwnj;اَم[۱۹]،که کسی دوستش نداشت، در انتهای جنوبی خیابان بنشیند. ساختمان اتاق بازرگانی حقیقتاً امروز بانویی دلربا[۲۰] بنظر می&zwnj;رسد، با آن تزئینات گل&zwnj;و&zwnj;برگ و سرستون&zwnj;های مفصل یونانی&zwnj;اش، و البته از لحاظ شخصیتی با هردو ساختمان مارین&zwnj;میدلند و [بیمۀ] ایکوییتِبِل[۲۱]، محصول ۱۹۱۵ ارنست ر.گراهام[۲۲] در آنطرف خیابان سیدار، تضادی عالی ایجاد می&zwnj;کند. (پایان قسمت اول مقاله)</p>
<br />
<p style="text-align: justify;">*این مقاله همراه با یک مجموعه اسلاید عرضه شده است که برای راحتی کار در ادامۀ متن می&zwnj;آید. (م.)&nbsp;</p>
<br />
<p style="text-align: justify;">ـــــــــــــــــــــــــــــــــــــــــــــ</p>
<br />
<p style="text-align: justify;">الکساندرا لَنگ&nbsp;منتقد طراحی و معماری است، و نویسندۀ&nbsp;نوشتن دربارۀ معماری: تسلط یافتن بر زبان ساختمان&zwnj;ها و شهرها.</p>
<br />
<p style="text-align: justify;">جِرِمی م. لَنگ&nbsp;عکاس ساکن کارولینای شمالی است. همۀ عکس&zwnj;های این مقاله را او برداشته است.</p>
<br />
<p style="text-align: justify;">مشخصات اصلی مقاله:</p>
<br />
<p dir="ltr" style="text-align: justify;">Alexandra Lange, &ldquo;How to Be an Architecture Critic,&rdquo; Places Journal, March 2012. Accessed 01 Dec 2017. <a href="https://placesjournal.org/article/how-to-be-an-architecture-critic/" target="_blank" rel="noopener">https://placesjournal.org/article/how-to-be-an-architecture-critic/</a></p>
<br />
<p dir="rtl" style="text-align: justify;">این مقاله را از PLACES می&zwnj;خوانید، مجلۀ دانش عمومی در زمینۀ معماری، طراحی منظر، و شهرسازی. برای مطالعۀ موضوعات بیشتر به این نشانی مراجعه کنید:</p>
<br />
<p dir="ltr" style="text-align: justify;"><a href="https://placesjournal.org/" target="_blank" rel="noopener">https://placesjournal.org/</a></p>
<br />
<p dir="ltr" style="text-align: justify;">[1] New York Times</p>
<br />
<p dir="ltr" style="text-align: justify;">[2] Ada Louise Huxtable</p>
<br />
<p dir="ltr" style="text-align: justify;">[3] Marine Midland Bank</p>
<br />
<p dir="ltr" style="text-align: justify;">[4] Skidmore,Owings&amp;Merrill</p>
<br />
<p dir="ltr" style="text-align: justify;">[5] Isamu Noguchi</p>
<br />
<p dir="ltr" style="text-align: justify;">[6] Canyon of Heroes</p>
<br />
<p dir="ltr" style="text-align: justify;">[7] Museum of Modern Art</p>
<br />
<p dir="ltr" style="text-align: justify;">[8] Pier Luigi Nervi</p>
<br />
<p dir="ltr" style="text-align: justify;">[9] Whitney Museum</p>
<br />
<p dir="ltr" style="text-align: justify;">[10] CBS Building</p>
<br />
<p dir="ltr" style="text-align: justify;">[11] Lincoln Center</p>
<br />
<p dir="ltr" style="text-align: justify;">[12] Kicked A Building Lately?</p>
<br />
<p dir="ltr" style="text-align: justify;">[13] Will They Ever Finish Bruckner Boulevard?</p>
<br />
<p dir="ltr" style="text-align: justify;">[14] Cedar</p>
<br />
<p dir="ltr" style="text-align: justify;">[15] Liberty</p>
<br />
<p dir="ltr" style="text-align: justify;">[16] East River</p>
<br />
<p dir="ltr" style="text-align: justify;">[17] Claes Oldenburg</p>
<br />
<p dir="ltr" style="text-align: justify;">[18] Good Humor Bar</p>
<br />
<p dir="ltr" style="text-align: justify;">[19] Pan Am Building</p>
<br />
<p dir="ltr" style="text-align: justify;">[20] Crumpet</p>
<br />
<p dir="rtl" style="text-align: justify;">هم یک نوع نان سنتی بریتانیایی است، شبیه کماج، و هم در اصطلاح بریتانیایی به زنی اطلاق می&zwnj;شود که برای مردان بسیار جذاب و دلربا است. م.</p>
<br />
<p dir="ltr" style="text-align: justify;">[21] Equitable Building</p>
<br />
<p dir="ltr" style="text-align: justify;">[22] Ernest R.Graham</p>
<p style="text-align: justify;">&nbsp;</p>
</div>
</div>
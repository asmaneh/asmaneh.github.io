--- 
title: "مطالعۀ موضوعی ایکوموس و بخش شرقی راه‌های ابریشم: راهبردی برای ثبت جهانی| بخش دوم" 
authors: masoomi 
types: blog 
tags: ایکوموس,راه ابریشم,ثبت جهانی,یونسکو,ثبت جهانی یونسکو,چین,آسیای میانه,آسیای مرکزی,افعانستان,ایران,قلعه,کاروانسرا,تجارت,شهر,جی‌آی‌اس,هند,بنگلادش,بودیسم,بودا,معبد بودایی,معماری بودایی,رویکرد ثبت,حفاظت,حفاظت از آثار تاریخی,حفاظت از میراث فرهنگی,حفاظت از میراث جهانی 
featured: false
featureImg: "/assets/img/posts/7SmZ.jfif" 
slug: 7SmZ 
gallery: 
- image_path: "/assets/img/posts/7SmZ.jfif" 
  title: "مطالعۀ موضوعی ایکوموس و بخش شرقی راه‌های ابریشم: راهبردی برای ثبت جهانی| بخش دوم" 
- image_path: "/assets/img/posts/7SmZ-1.jfif" 
  title: "تصویر ۲. راه‌هایی که مطالعۀ موضوعی در بر می‌گیرد. به مسیرهای بسیار ساده‌سازی‌شدۀ ناحیۀ اصلی مطالعه‌شده توجه کنید: در طی شرق و شمال چین، شبه‌جزیرۀ کره تا نارا در ژاپن." 
 
--- 
<div>
<div>
<p style="text-align: justify;"><em>این نوشتار در ادامۀ ترجمۀ متنی است که تیم ویلیامز درخصوص &laquo;مطالعۀ موضوعی ایکوموس و بخش&zwnj;های شرقی راه&zwnj;های ابریشم&raquo;[۱] تدوین کرده است و پیش&zwnj;تر بخش نخست آن منتشر شده بود. در سه بخش پیش&zwnj;رو، ابتدا سخن از الزام داده&zwnj;افزایی و انتشار آن&zwnj;ها به&zwnj;جهت فراهم&zwnj;کردن امکان دسترسی عمومی&zwnj;تر و درنتیجه پیشرفت بیش&zwnj;تر این موضوع آمده است. سپس ماهیت راه&zwnj;&zwnj;های ابریشم شرقی و محدودیت&zwnj;هایی که مقابلش قرار گرفته تبیین شده است؛ و در آخر بر لزوم توجه به راه&zwnj;های دریایی و دیگر نقاطی که از چشم پوشیده مانده&zwnj;اند و درنظرگیری آن&zwnj;ها در رویکردهای ثبت این مسیر تأکید شده است.</em></p>
<p style="text-align: justify;"><strong>۲. هم&zwnj;رسانی و تولید داده</strong></p>
<p style="text-align: justify;">پروژۀ مطالعۀ موضوعی از زمان انتشارش، در سال ۲۰۱۴، با ترسیم مسیرهای جدید و تصحیح مسیرهای قبلاً شناسایی&zwnj;شده و نیز داده&zwnj;افزایی به پایگاه&zwnj;دادۀ پشتیبان محوطه&zwnj;ها ادامه یافته است. عملاً چنین مقصودی هیچ&zwnj;گاه نباید متوقف شود؛ چراکه پژوهش&zwnj;های جدید و مطالعات محلی و منطقه&zwnj;ایِ بیشتر، فهم ما از موضوع را غنی&zwnj;تر می&zwnj;کنند. اما در این میان انتشار و به&zwnj;روزرسانی اطلاعات به&zwnj;منظور فراهم&zwnj;کردن همکاری و مشارکت نیز ضروری است.</p>
<p style="text-align: justify;">تلاش&zwnj;ها برای عرضۀ دسترسی اینترنتی به داده&zwnj;های راه ابریشم دربردارندۀ موارد زیر است:</p>
<p style="text-align: justify;">بستر آنلاینی که مرکز حفاظت بین&zwnj;المللیِ ایکوموس در شیان (آی&zwnj;سی&zwnj;سی- ایکس)[۲] ایجاد کرده است</p>
<p style="text-align: justify;">این سایت حاوی اطلاعات ارزنده&zwnj;ای، خصوصاً دربارۀ مسائل مربوط به ثبت در چین و کارهای مشارکتی چین با کشورهای آسیای میانه، است. برخی اطلاعات به زبان چینی هستند و دسترسی به داده&zwnj;ها نیز با ایجاد یک حساب کاربری رمزدار ممکن است.</p>
<p style="text-align: justify;"><strong>پایگاه&zwnj;دادۀ جی&zwnj;آی&zwnj;اس-بنیانِ دانشگاه لووِن</strong></p>
<p style="text-align: justify;">این پایگاه&zwnj;داده را دانشگاه لوون با پشتیبانی دفتر ائتلافیِ سیاست&zwnj;های علمی بلژیک&nbsp;[۳] (BELSPO) و مرکز میراث جهانی یونسکو&nbsp; تأسیس کرده و هدف آن، عرضۀ یک سامانۀ اطلاعاتی برای دولت&zwnj;های درگیر ثبت جهانی راه&zwnj;های ابریشم در فهرست میراث یونسکو است. این &laquo;سامانۀ منابع اطلاعاتی میراث فرهنگی راه&zwnj;های ابریشم&raquo; (CHRIS) حاصل&zwnj;شده، اگرچه شامل داده&zwnj;هایی از مطالعۀ موضوعی هم می&zwnj;شود، اساساً سیستمی برای حمایت دولت&zwnj;هایی است که مشغول تهیۀ پرونده&zwnj;های ثبتی هستند؛ خصوصاً اگر دشواریِ اشتراک داده&zwnj;ها در طرح&zwnj;های ثبتِ پرونده&zwnj;های فراملی و نیز مدیریت و نظارت بر آثار پیشنهادی را نیز در نظر آوریم (Vileikis et al., 2013). تعدادی از دولت&zwnj;های منطقۀ آسیای میانه کاربران این سیستم بوده&zwnj;اند و اینک نیز قزاقستان مسئول حفظ آن است؛ اگرچه متأسفانه وب&zwnj;سایتِ آن سامانه غالب اوقات خارج&zwnj;از&zwnj;دسترس است.[۴] همچنین، دسترسی کامل به محتوای داده&zwnj;ها نیازمند حسابِ&zwnj;کاربری است تا بدین&zwnj;ترتیب دولت&zwnj;های مختلف بتوانند ضمن حفظ محرمیت داده&zwnj;هایشان&zwnj; فعالیت کنند، باوجودِاین برخی از داده&zwnj;ها در دسترس عموم هستند.</p>
<p style="text-align: justify;"><strong>بستر آنلاین راه&zwnj;های ابریشم یونسکو[۵]</strong></p>
<p style="text-align: justify;">هدف این بستر ایجاد دسترسی همگانی&zwnj;تری به اطلاعات و پژوهش&zwnj;های معطوف به راه&zwnj;های ابریشم است. بستر آنلاین راه&zwnj;های ابریشم یونسکو سعی دارد دسترسی بی&zwnj;واسطه&zwnj;ای به اطلاعات موجود را فراهم آورد؛ همچنین بستر یادشده چنان نوعی درگاهِ وب هم عمل می&zwnj;کند، بدین&zwnj;صورت که اطلاعات موجود در دیگر فضاها و منابع اینترنتی را هم در معرض توجه عموم قرار می&zwnj;دهد. در حال حاضر، عمق محتوایی این وب&zwnj;سایت اندک است، اما ازآنجاکه وب&zwnj;سایت مزبور نسبتاً نوظهور و تازه&zwnj;کار است، احتمالاً شمار محتوای آن با گذر زمان بیشتر خواهد شد.</p>
<p style="text-align: justify;">بستر آنلاین راه&zwnj;های ابریشم یونسکو و همۀ وب&zwnj;سایت&zwnj;های مشابه، دچار فقدان راهبردی منسجم برای انتشار داده&zwnj;های &laquo;قابل استفادۀ مجدد&raquo; دربارۀ راه&zwnj;های ابریشم و از آن طریق، امکان&zwnj; تعامل پژوهشگران با یکدیگر و ارتقای بستر پژوهش&zwnj;های مرتبط هستند. آن دسته از داده&zwnj;هایی قابلیت استفادۀ مجدد را دارند که به&zwnj;جز صرفِ هم&zwnj;رسانیِ آن&zwnj;ها، از سازِکاری برخوردارند که به کاربران امکان کاوش در ظرفیت&zwnj;ها و قابلیت&zwnj;های داده&zwnj;ها را می&zwnj;دهند (McManamon, 2014). چنین فرایندی مستلزم شناخت رابطۀ میان داده&zwnj;آفرینان و داده&zwnj;گزینان و نیز ضرورت فهم مستقل داده&zwnj;هاست. رقمی&zwnj;سازی به&zwnj;خودیِ&zwnj;خود کارایی&zwnj;های دارد، ولی پژوهشگر باید متوجه امکان&zwnj;ها و محدودیت&zwnj;های خود در آفرینش داده&zwnj;ها باشد. چراکه برای کاربرانی که از نحوۀ خلق داده&zwnj;ها بی&zwnj;خبرند، کاربرد آن&zwnj;ها میسّر نخواهد بود.[۶] برای مثال در مطالعۀ موضوعی، مقیاس و کیفیت رقمی&zwnj;سازیِ مسیرها تفاوتی فاحش در کاربردشان به وجود می&zwnj;آورد. برای نمونه می&zwnj;شود مسیری را چنان مفصل و مشروح ترسیم کرد که نشان دهد این مسیر از کدام سمت رود کنارۀ درّه گذر می&zwnj;کند، اما همین مسیر را می&zwnj;شود صرفاً با خط مستقیمی بین دو گره، بدون هیچ اثری از نسبت آن با رود کنارۀ درّه، نشان داد. درواقع هر دوی این روش&zwnj;ها درست هستند و در وضوح (رزولوشن) کم، یعنی وضوحی که معمولاً در نمایش راه&zwnj;های ابریشم به کار می&zwnj;برد، عملاً امکان تفکیک این دو از هم نیست: هردو مفهومی از یک کریدور حرکتی بین دو گره را می&zwnj;رسانند، اما چنانچه پژوهشگری در پی جزئیات یک مسیر (مانند پیچ&zwnj;وخم&zwnj;هایی که پیش روی مسافران بوده یا محاسبۀ مسافت دقیقی که طی می&zwnj;شده) باشد، آنگاه فهم روش&zwnj;هایی که در رقمی&zwnj;سازی مسیرها به کار گرفته شده، بسیار مهم خواهد بود.</p>
<p style="text-align: justify;">&nbsp;برخی از داده&zwnj;های مطالعۀ موضوعی در پروژۀ نقشۀ جهانی آنلاین هاروارد جمع&zwnj;آوری شده است (تصویر ۳). این نقشه شامل مکان محوطه&zwnj;ها و مسیرهای مطالعه&zwnj;شده است. در بالا کلیت محوطۀ مورد مطالعه و در پایین بخشی از آسیای میانه به&zwnj;همراه برخی اطلاعات منتخب محوطه (مرو) در قسمت راست نمایش داده شده است؛ دسترسی به فراداده&zwnj;های این محوطه&zwnj;ها راحت نیست؛ باوجودِاین، داده&zwnj;ها را می&zwnj;شود در انواع فرمت&zwnj;ها برای استفادۀ مجدد دانلود کرد. فرهنگ جغرافیایی مفصل&zwnj;تری از کریدورهای ابریشم نیز در حال تألیف است (Williams, forthcoming) که ابعاد دانشمان را تبیین می&zwnj;کند، با&zwnj;این&zwnj;حال فرهنگ مزبور نه معضل دسترسی به داده&zwnj;های قابل استفادۀ مجدد را رفع می&zwnj;کند و نه لزوم ایجاد بستری را برطرف می&zwnj;سازد که همکاری متقابل پژوهشگران و داده&zwnj;گذاری آنان را فراهم آورد. انتشار داده&zwnj;های مطالعۀ موضوعی در قالبِ جی&zwnj;آی&zwnj;اسی، با این امکان که دیگران نیز قادر به داده&zwnj;افزایی و بهبود مکان&zwnj;گذاری&zwnj;ها و اضافه&zwnj;کردن مراجع و... باشند، بسیار کارآمد است. در حال حاضر بخش اعظمی از پژوهش&zwnj;های صورت&zwnj;گرفته بر راه&zwnj;های ابریشم به&zwnj;علت فقدان گردش داده&zwnj;های قابل&zwnj;استفادۀ مجدد، پراکنده و نامنسجم هستند.</p>
<p style="text-align: justify;">دو برنامۀ بلندمدت پراهمیتی که احتمالاً ادامۀ این راه را نمایان می&zwnj;سازند، &laquo;پروژۀ راه&zwnj; ابریشم رقمی&raquo; [۷] موسسۀ ملّی انفورماتیک توکیو (نگاه کنید به: ono, 2002) و پروژۀ بین&zwnj;المللی دوآن&zwnj;هنگ [۸] در کتابخانۀ بریتانیا هستند. این دو پروژه برای هر کس که بخواهد در این حوزه کار کند، بسیار پراهمیت هستند و داده&zwnj;هایی باکیفیت را در کمیّتی بسیار زیاد و با پشتوانه&zwnj;ای از فراداده&zwnj;های مطلوب فراهم می&zwnj;آورند که شامل نقشه&zwnj;ها، کتاب&zwnj;های کمیاب، گزارش&zwnj;های سیّاحان متقدم، اسناد تاریخی و گزارش&zwnj;های کاوش&zwnj;های باستان&zwnj;شناختی می&zwnj;شود. کارآمدی این پروژه&zwnj;ها مشخصاً به این علت&zwnj;هاست که در دل سازمان&zwnj;های حقوقی فعالیت دارند؛ کارمندانی متخصص مجری آنان هستند؛ با تغییرات سازگارند و بستر فناوری خود را به&zwnj;روزرسانی می&zwnj;کنند. باآنکه بیشتر داده&zwnj;های این دو پروژه در خودشان تولید می&zwnj;شود، رویکردی حقوقی به نسبت داده&zwnj;آفرینان با خودشان، به&zwnj;عنوان تأمین&zwnj;کنندگان، دارند.</p>
<p style="text-align: justify;">داده&zwnj;های همرسانی&zwnj;شده و توزیع&zwnj;شده که با فراداده&zwnj;ها پشتیبانی شده&zwnj;اند، بسترهای جی&zwnj;آی&zwnj;اس و هستی&zwnj;شناسانه، که بهره&zwnj;وری کاملی از نیروی شبکه&zwnj;های اینترنتی معنایی را فراهم می&zwnj;سازد (برای مثال CIDOC CRM[۹]) به قدر یقین همان چیزیست که برای پیشبرد تحقیق در زمینۀ راه ابریشم و به&zwnj;واسطۀ آن راهبردهای حفاظت، مدیریت و همرسانی نیاز داریم. اگر موضوعی باشد که ما را ملزم کند فراتر از مرزهای ملی امروزه و به&zwnj;سوی مفاهیم گسترده&zwnj;تری از منابع باستان&zwnj;شناسی فکر کنیم آن موضوع بی&zwnj;شک راه&zwnj;های ابریشم است.</p>
<p style="text-align: justify;"><strong>&nbsp;۳. راه&zwnj;های شرقی ابریشم</strong></p>
<p style="text-align: justify;"><strong>محدودیت&zwnj;های مطالعۀ موضوعی موجود</strong></p>
<p style="text-align: justify;">مطالعۀ موضوعی ایکوموس هرگز مدعی شمول کل پیچیدگی جغرافیایی و تعدد راه&zwnj;های زمینی ابریشم نیست. در تصویر چهار قسمت سبزرنگ، ناحیۀ اصلی مطالعات موضوعی ایکوموس است و قسمت&zwnj;های زردرنگ و قسمت قرمزرنگ (آسیای شرقی) نواحی&zwnj;ای که نیازمند مطالعه هستند. مشخصاً این مطالعه این راه&zwnj;ها را در بر می&zwnj;گیرد (تصویر ۴): راه&zwnj;هایی که حدفاصل مغولستانِ امروزی و استپ اوراسیا را مرتبط می&zwnj;کنند؛ &nbsp;راه&zwnj;هایی که به سمت قفقاز و نواحی دریای سیاه کشیده می&zwnj;شوند؛ پیچیدگی&zwnj;های راه&zwnj;های در مسیر ترکیه تا نواحی دریای اژه؛ راه&zwnj;های نواحی مدیترانۀ شرقی تا قسمت تحتانی&zwnj; آن یعنی مصر امروزی و شمال افریقا؛ پیچیدگی&zwnj;های راه&zwnj;های به&zwnj;اصطلاح چای و اسب (که امروزه معمولاً راه&zwnj;های ابریشم جنوبی خوانده می&zwnj;شوند) بین یون&zwnj;نان و سیچوآن، میانمار، بوتان، هند و بنگلادش؛ و مرتبط&zwnj;ترین آن&zwnj;ها به این جستار راه&zwnj;های شرقی از نواحی چانگ&zwnj;آن/ لیویانگ تا نواحی شمالی و شرقی چین و شبه&zwnj;جزیرۀ کره تا ژاپن. مورد آخر در مطالعۀ موضوعی به&zwnj;صورت راهی ساده از لیویانگ تا پکن&nbsp; در مسیر استان لیونینگ تا پیونگیانگ و کاسانگ (جمهوری دموکراتیک خلق کره)، و سپس در مسیر سئول، گیونگجو و بوسان (جمهوری کره) و در طی دریا تا ژاپن که در نارا (نقطۀ انتهایی راه&zwnj;های ابریشم سده&zwnj;های بعدی) ختم می&zwnj;شود.</p>
<p style="text-align: justify;">حتی این مسیر ساده&zwnj;سازی&zwnj;شده نیز پرسش&zwnj;هایی را درخصوص نحوۀ ارتباط مسیرهای زمینی و دریایی ابریشم برمی&zwnj;انگیزد. مطالعۀ موضوعی به&zwnj;صورت ویژه&zwnj;ای بر بخش زمینی راه&zwnj;های ابریشم متمرکز است و گرچه حمل&zwnj;ونقل&zwnj;های دریایی و مسیرهای در طی نواحی بزرگ&zwnj;تر آبی مانند دریای خزر را شناسایی کرده است با&zwnj;این&zwnj;حال برای دربرگیری مسیرهای دریایی ابریشم برنامه&zwnj;ریزی و اقدامی نکرده است. اما درنظرگیریِ مسیرهای شرقی ابریشم، می&zwnj;تواند این تفکیک معنایی را در مرکز توجه قرار دهد. پر واضح است که هر گونه رسیدگی و توجه به ماهیت و مقیاس تعاملات در حوزۀ آسیای شرقی، در میان چین و شبه&zwnj;جزیرۀ کره و ژاپن، بایستی هم راه&zwnj;های زمینی و هم جابه&zwnj;جایی&zwnj;&zwnj;های صورت&zwnj;گرفته از طریق دریا و کشتی&zwnj; در طی دریاهای آسیایی را در بر گیرد.</p>
<p style="text-align: justify;"><strong>ماهیت تعاملات</strong></p>
<p style="text-align: justify;">توازن میان جابه&zwnj;جایی کالاها و نخبگان و اثرات سفر&zwnj;ها و تعاملاتشان را هم در آسیای شرقی و هم در دیگر بخش&zwnj;های راه&zwnj;های ابریشم باید کاوید؛ خصوصاً که این دو غالباً درهم&zwnj;تنیده&zwnj;اند. در کارهای اُنگ (Ong, 1999)، به چگونگی نقش&zwnj;آفرینی مسافران در عرصۀ فرامرزی و خلق اقتصادهای جدید و نیز اینکه افراد مختلف در مهاجرت&zwnj;های عمومی مردم و انتقال فرامرزی تصاویر و نیروهای فرهنگی پرداخته شده است. به&zwnj;همین&zwnj;طریق تاکشی هاماشیتا[۱۰] نیز به این ارتباط&zwnj;ها توجه کرده است، او می&zwnj;گوید که در فاصلۀ زمانی &nbsp;قرون چهاردهم تا هفدهم، ایالت&zwnj;های خراج&zwnj;گذار مرتباً خراجشان را تحت نظارت سیستم خراج-مأمور به پایتخت چین می&zwnj;فرستادند و امپراتور چین نیز به&zwnj;نوبۀ خود، هر بار که حاکمان ایالت&zwnj;های خراج&zwnj;گذار عوض می&zwnj;شدند، مأموران جدیدی را می&zwnj;فرستاد. به تعبیر هاماشیتا &laquo;این روابط خراج&zwnj;گذاری هم&zwnj;زمان سیاسی و اقتصادی و تجاری بودند [...] پرداخت خراج به تجار چینی آسیای شرقی و جنوب&zwnj;شرقی محدود نبود بلکه تجار هندی، مسلمان و اروپایی نیز در آن سیستم مشارکت داشتند. این امر پیوند بین بندرگاه&zwnj;های ساحلی را نشان می&zwnj;دهد&raquo; (Hamashita, 2011, p. 125). همان&zwnj;طور که آپادورای [۱۱] (۱۹۸۶) اذعان کرده است خط سیر کلی کالاها، از تولید تا مبادله و توزیع و درنهایت مصرف، مراحل متعددی را در بر می&zwnj; گیرد و دستخوش روابط پیچیدۀ عوامل سیاسی، تجاری و فرهنگی است.</p>
<p style="text-align: justify;">تجارت نیز بسیار حائز اهمیت بود. گسترش بازارها از قرن هفتم بعد از میلاد در کره نیز شاهد افزایش این اهمیت و حجم تجارت&zwnj;ها در مسیرهای طولانی در آن زمان بوده است. برای مثال در گیونگجو بازارهای تازه&zwnj;تأسیس غربی و جنوبی بازارهای از پیش موجود شرقی را تکمیل و تغذیه می&zwnj;کنند (Woo, 2010, pp. 207-8). با &zwnj;اینکه شواهدی دال بر کالاها و تولیدات گوناگونی که در آسیای شرقی جابه&zwnj;جا شده&zwnj;اند وجود دارد اما نیازمند پژوهش&zwnj;های بسیاری در این زمینه هستیم: تحلیل کالاها مستلزم کارهای باستان&zwnj;شناسی بیشتر (کاوش&zwnj;هایی که سلسله مراتب به&zwnj;روزشده&zwnj;ای را فراتر از مکان&zwnj;های تولیدات و مصارف بارز باز می &zwnj;یابد) و پژوهش&zwnj;های فناورانه و داده&zwnj;محور است. کتابی که به&zwnj;همت چانگ [۱۲] و تاگلیاکوتزو [۱۳] در سال ۲۰۱۱ منتشر شده، نمونه&zwnj;ایست از یک رویکرد کالامحور و اگرچه این کتاب بر دورۀ پسااستعماری آسیای جنوب&zwnj;شرقی متمرکز است، می&zwnj;تواند مدلی جالب&zwnj;توجه از مطالعات ناحیه&zwnj;ای مسیرهای ابریشم&nbsp; آسیای شرقی متقدم باشد. طبعاً چنین سنتزپژوهی&zwnj;ای آورده&zwnj;های بسیاری می&zwnj;تواند داشته باشد.</p>
<p style="text-align: justify;">فهم انتقال مفاهیم و باورها در طی راه&zwnj; ابریشم برای فهم اثرات این مسیرها بر مردم منطقه ضروری است. این به&zwnj;اندازۀ آنچه در آسیای شرقی، جایی&zwnj;که ظهور بودیسم اثرات شگرفی داشت، مشهود نیست. برای نمونه بودیسم &laquo;در کره برای یکپارچگی مقامات سلطنتی و مرکزیت&zwnj;یافتن حاکمیت در طول سه دورۀ پادشاهی کارساز بوده است&raquo; (Woo, 2010, p. 164).</p>
<p style="text-align: justify;">در این زمینه، بانیان عامل تعیین&zwnj;کننده&zwnj;ای بوده&zwnj;اند. برای مثال، در گیونگجو (جمهوری کره) شواهد به حدود کار بانیان اشاره می&zwnj;کنند: کیفیت مفرغ&zwnj;های زراندود سه کالبد بودا در نیمۀ اول دولت متحد شیلا (قرن هفتم تا اولایل دهم بعد از میلاد) که در آناپجی پیدا شده&zwnj;اند (انجمن مطالعات تاریخی فرهنگی کره، ۲۰۰۷، ص۲۰۵)؛ مقیاس مجموعه معبدهای بودایی قرن ششم میلادی در هوانگنیونگ، که به&zwnj;عنوان یکی از بزرگ&zwnj;ترین&zwnj;ها در آسیا شناخته شده است (انجمن مطالعات تاریخی فرهنگی کره، ۲۰۰۷، ص۲۰۸)، و یا بناهای یادبودی پهناور بودایی در حاشیه شهر شامل سئوک&zwnj;گورام کم&zwnj;نظیر گروتو.[۱۴]</p>
<p style="text-align: justify;">گاه&zwnj;نگاری گسترش بودیسم در آسیای شرقی هم&zwnj;چنان موضوع بحث&zwnj;هاست و اهمیت دارد. تعداد کثیری چنین اظهار کرده&zwnj;اند که بودیسم از سمت چین در کره&zwnj; شمالی در نیمه دوم قرن چهارم بعد از میلاد ( دورۀ چین متقدم) معرفی شده است. از قرن ششم به بعد بودیسم در شبه&zwnj;جزیرۀ کره نفوذ کرد و راهب&zwnj;های کره&zwnj;ای به چین، آسیای میانه و هند سفر کردند. برای نمونه، یوسانگ[۱۵] به تانگ چین در ۶۶۱ بعد از میلاد سفر کرد و در ۶۷۰ بعد از میلاد بازگشت و یک مدرسۀ بودایی تأسیس کرد (Woo, 2010, p. 210). اگرچه گزارش&zwnj;هایی از سفر راهب&zwnj;ها از چین به ژاپن بین قرون سوم تا پنجم بعد از میلاد وجود دارد، معرفی رسمی بودیسم ماهایانا به ژاپن در قرن ششم میلادی اتفاق افتاده است (که تصور می&zwnj;شد در سال ۵۳۸ و ۵۵۲ بعد از میلاد باشد، به&zwnj;عنوان یک مأموریت سیاسی که دربرگیرندۀ هدایایی چون تصویر شاکیامونی&zwnj;بودا و تعداد متعددی مجلد از متون بودایی بودند) (Bowring, 2005, pp. 16-17).</p>
<p style="text-align: justify;"><strong>بندرگاه&zwnj;ها، پس&zwnj;کرانه&zwnj;ها و ارتباطات</strong></p>
<p style="text-align: justify;">سرزمین&zwnj;های به&zwnj;هم&zwnj;پیوسته و مسیرهای دریایی در نواحی ساحلی مفصل تعیین&zwnj;کننده&zwnj;ای را در سیستم تولید، عرضه و توزیع مجدد در بر می&zwnj;گرفت. مطالعۀ موضوعی آغازین سوالاتی را درخصوص روابط متقابل مسیرهای خشکی و شهرهای بندرگاهی که در شبه&zwnj;قارۀ هند که اکنون نیز مشهود است مطرح کرد. رابطۀ بین سرزمین&zwnj;های پشت بندرگاه&zwnj;ها، مسیرهای طولانی خشکی و بندرگاه&zwnj;ها (حوزۀ تحتِ&zwnj;پوشش بندرگاه&zwnj;ها) بخش ضروری و اساسی روایت پیچیدۀ راه&zwnj;های ابریشم است.</p>
<p style="text-align: justify;">شهر تاریخی سئول مثال روشن از شهری است که متأثر از ارتباط&zwnj;های بین راه&zwnj;های زمینی و دریایی بوده که راه&zwnj;های دریایی آن شهر را باشبکۀ حمل&zwnj;ونقل دریایی متصل می&zwnj;کرده است. هم&zwnj;چنین شهر هپو، بندرگاهی ساحلی در جنوب چین، به شبکۀ رودخانه&zwnj;ای متصل شده بود که کشتی&zwnj;ها را قادر ساخته بود از طریق کانال لینگ مستقیماً به رودخانۀ یانگ&zwnj;تسه و سپس دشت مرکزی راه یابند. مبادلات راه&zwnj;های دریایی بین آسیای شرقی، چین و آسیای جنوبی و جنوب&zwnj;شرقی از طریق تعداد فراوانی از بندرگاه&zwnj;های محلی و منطقه&zwnj;ای صورت می&zwnj;گرفت. پیچیدگی این شبکه&zwnj;ها نبایستی نادیده و دست&zwnj;کم گرفته شود.</p>
<p style="text-align: justify;"><strong>مسیرهای آسیای شرقی</strong></p>
<p style="text-align: justify;">پروژۀ راه ابریشم یونسکو چارچوب گاه&zwnj;نگارانه&zwnj;ای را از قرن سوم پیش از میلاد تا قرن شانزدهم بعد از میلاد ترتیب داده است (Cleere, 2006). در آغاز اکثر ارتباطات و تعاملات آسیای شرقی، بین خشکی&zwnj;های چین، شبه&zwnj;جزیزۀ کره و ژاپن، در نتیجۀ مسیرهای زمینی بوده است. پیش از توسعۀ کشتی&zwnj;هایی که قادر به طی&zwnj;کردن مسیرهای طولانی دریاهای آزاد باشند، ارسال کالاها و مبادلات بینافرهنگی به مسیرهای ساحلی محدود می&zwnj;شدند. برای مثال محتمل است که&nbsp; مبادلات آغازین بین شبه&zwnj;جزیرۀ کرۀ جنوبی و خشکی&zwnj;های چین خط ساحلی پیرامون دریای زرد را در بر می&zwnj;گرفته است. به همین ترتیب نیز حمل&zwnj;ونقل&zwnj;های که از ژاپن به مقصد چین بوده&zwnj;اند و ابتدا از کره عبور می&zwnj;کردند به&zwnj;جای اینکه مسیرهای طولانی را مستقیم به سمت جنوب چین بروند. مسیرهای غیرمستقیم نیز به&zwnj;سمت آسیای جنوب&zwnj;شرقی کشیده می&zwnj;شدند. با&zwnj;این&zwnj;حال، زمانی&zwnj;که تکنولوژی حمل&zwnj;ونقل ارتقا پیدا کرد (برای مثال Quipeng, 2003, p. 497) مسیرهای تازه&zwnj;ای گشوده شدند که هم از باد، موج و آب&zwnj;وهوای موسمی مناطق سود می&zwnj;جستند و هم خود را با این عوامل جوّی انطباق داده بودند. شواهدی مبنی بر مسیرهای دریایی بین یونگم (جنوب استان جولا، جمهوری کره) و منطقۀ شانگهای چین برای مثال در زمان پادشاهی تانگ&nbsp; وجود دارد که البته مسیرهای خشکی بین نامیانگ (استان گینوگی&zwnj;دو، کره جنوبی) و شبه&zwnj;جزیرۀ شاندو &nbsp;(چین) در حال استفاده باقی ماندند (Woo, 2010, p. 208).</p>
<p style="text-align: justify;">آموختنی&zwnj;های بسیاری درمورد مسیرهای دریایی از طریق مطالعه و بررسی بقایای کشتی&zwnj;های ویران&zwnj;شده و کشتی&zwnj;سازی&zwnj;ها ممکن است. از سال ۲۰۰۸ برنامۀ باستان&zwnj;شناسی دریایی دانشگاه فلیندرز در حال جمع&zwnj;آوری داده&zwnj;هایی از لاشۀ کشتی&zwnj;ها در آسیای شرقی برای حمایت از برنامه ASIA کشتی&zwnj; های به زیر آب رفته است (Kimura, 2010). کشتی&zwnj;های به&zwnj;جاماندۀ یافت&zwnj;شده در کره، چین و نواحی مرزی با کاوش&zwnj;های صورت&zwnj;گرفته در عمق آب کره در طی دو دهۀ پیش ترکیب شده&zwnj;اند و تعاملات تاریخی در باب تکنولوژی کشتی&zwnj;&zwnj;سازی در منطقه را شفاف&zwnj;تر کرده است[۱۶]. در دهه&zwnj;های آتی گزارش&zwnj;های تاریخی تصویر دقیق&zwnj;تری از روابط تجاری ارائه دادند (برای مثال &nbsp;Hamashita, 2011) اما مطالعات بسیاری برای نقشه&zwnj;برداری و ترسیم شواهد باستان&zwnj;شناسی دریاها و مسیرهای خشکی به&zwnj;قصد فهم گاه&zwnj;نگاری و مقیاس&zwnj; آن&zwnj;ها لازم است.</p>
<p style="text-align: justify;"><strong>مسیرهای به&zwnj;سمت آسیای شرقی و جنوب&zwnj;شرقی</strong></p>
<p style="text-align: justify;">هرگونه رسیدگی و توجه به آسیای شرقی نمی&zwnj;تواند تجارت چندوجهی دریایی و زمینی و شبکۀ مبادلات بین آسیای شرقی و آسیای جنوبی و جنوب&zwnj;شرقی را نادیده بگیرد. مسیر خشکی شناخته&zwnj;شدۀ میان یون&zwnj;نان و میانمار (راه چای یا اسب یا همان راه&zwnj;های جنوبی ابریشم)&nbsp; شواهدی را در خصوص انواع متعدد مبادلات ارائه می&zwnj;کند. شواهد مسیرهای دریایی از امپراتوری هان موجود است: برای مثال، آثاری که در گنبد هپو در ساحل جنوبی منطقۀ خودمختار گوانگ&zwnj;شی ژوآنگ، در مرز خلیج تونکین، چین یافت شده است، انواع آثار و مکان توزیع جغرافیایی آن&zwnj;ها شامل منجوق&zwnj;های ارزندۀ هندی و سرامیک&zwnj;های امپراتوری پارتیان را شرح داده است (Zhaoming, 2014). تعاملات چندوجهی در منطقه در طی دوره&zwnj;های بعدی به روشنی شناخته شده است،[۱۷] با&zwnj;این&zwnj;حال پژوهش&zwnj;های بیشتری در حوزۀ تحولات متقدم چنین تعاملاتی لازم است.</p>
<p style="text-align: justify;"><strong>۴. &nbsp;طرح ثبت مسیرهای شرقی ابریشم</strong></p>
<p style="text-align: justify;"><strong>رویکردهای موجود به ثبت آثار</strong></p>
<p style="text-align: justify;">نتایج تعیین&zwnj;کننده در ایجاد یک رویکرد اثرگذار برای مطالعۀ مسیرهای شرقی ابریشم از طریق ایجاد فهم انواع و تنوع مکان&zwnj;های تاریخی و باستان&zwnj;شناسی در منطقه و وضعیت کنونی آن&zwnj;ها ممکن خواهد بود. درخصوص دیگر قسمت&zwnj;های راه ابریشم&nbsp; ضروری است که فقط به نقاط طلایی مشخص شده در پروندۀ ثبت محدود نشود بلکه مکان&zwnj;هایی که به سهم خود نیز محتمل است ثبت شوند نیز در نظر گرفته شوند. شناخت پیچیدگی و وجوه مختلف محوطه&zwnj;ها در مسیر راه ابریشم که آن&zwnj;ها را قادر به ایفای نقش می&zwnj;کرد نیز ضروری است. ارزش این راه به آثار به&zwnj;جاماندۀ تحسین&zwnj;برانگیز آن مانند شهرهای بزرگ و معبدهای باشکوه آن محدود نمی&zwnj;شود؛ بلکه شامل سکونت&zwnj;گاه&zwnj;های کوچک&zwnj;تر، مانند بازارهای شهری ، رودهایی که از مناطق به&zwnj;خصوص گذر می&zwnj;کردند و ایستگاه&zwnj;های بین&zwnj;راهی، و مکان&zwnj;های اجرایی و نظامی، مانند برج و باروهای و قلعه&zwnj;های نظامی، نیز می&zwnj;شد. مثال آخرین نمونه دژ دانگسونگ در جمهوری کره است که نقش&nbsp; بارزی در کنترل دسترسی به دریا داشته است.[۱۸] طرح&zwnj;های بازسازی و گسترش مکرر این دژ، مؤید این امر است.</p>
<p style="text-align: justify;">درخصوص دیگر نقاط راه&zwnj;های ابریشم شناسایی گره&zwnj;ها (شهرهای بزرگ و بندرگاه&zwnj;ها) در مسیرهای ابریشم شرقی آغاز مناسبی برای فهم ارتباط مرزها با یکدیگر است. اطلاعات و دانش ما از این گره&zwnj;ها و نقاط اتصالی می&zwnj;تواند به&zwnj;عنوان پایه&zwnj;ای به کار گرفته شود که بر آن بحثی از راه&zwnj;ها و گاه&zwnj;نگاری&zwnj;ها مربوط به مکان&zwnj;ها کوچک به&zwnj;منظور ساخت تصویری که رو به تکمیل است پرداخته و نقد شود. برای مثال باید توجه داشت که مسیرهای دریایی منطقه بسیار پیچیده و چندوجهی و البته تا حدودی فصلی بوده&zwnj;اند.</p>
<p style="text-align: justify;">بسط و گستردگی مطالعۀ موضوعی آغازین یک منطقه به&zwnj;جهت گردهم&zwnj;آوردن داده&zwnj;ها می&zwnj;تواند مفید واقع شود، اما حالت ایدئال&zwnj;&zwnj;تر آن ایجاد یک پروژۀ گروهی مشترک در میان نمایندگان متناسب چینی، جمهوری خلق دموکرات کره، جمهوری کره و ژاپن که در بهترین مکان برای فهم انواع مکان&zwnj;های ممکن و مسلماً بهترین مکان برای فهم گاه&zwnj;نگاری داده&zwnj;ها ، کیفیت بقایا و وضعیت حفاظت واقع شده&zwnj;اند.</p>
<p style="text-align: justify;"><strong>حفاظت از بندرگاه&zwnj;های تاریخی</strong></p>
<p style="text-align: justify;">هر رویکردی برای ثبت راه&zwnj;های ابریشم در آسیای شرقی نیازمند درنظرگرفتن و رسیدگی به رابطۀ متقابل مسیرهای خشکی و دریایی است. هر محدودۀ دریایی فرهنگی نه&zwnj;تنها شامل بقایای کشتی&zwnj;هاست بلکه زیرساخت&zwnj;های زمینی را نیز در بر می&zwnj;گیرد. اساساً این مکان&zwnj;ها از بندرگاه&zwnj;ها، لنگرگاه&zwnj;ها و عوارضی لنگرگاه&zwnj;ها به&zwnj;همراه اجزای سازنده&zwnj;شان از قبیل کارخانه&zwnj;ها و تعمیرگاه&zwnj;های کشتی&zwnj;سازی، انبارها و استحکامات تشکیل شده است. این&zwnj;ها خصوصیت اصلی هر راهبرد ثبت میراث جهانی است که باید مورد رسیدگی قرار گیرد.</p>
<p style="text-align: justify;">باتوجه به این قضیه که بسیاری از این بندرگاه&zwnj;ها، لنگرگاه&zwnj;ها و عوارضی لنگرگاه&zwnj;ها تا به امروز نقش خودشان را حفظ کرده&zwnj;اند، مطالعات در باب شواهد باستان&zwnj;شناسی این محوطه&zwnj;ها دشوار و گاه ناممکن است. بااین&zwnj;حال نمی&zwnj;شود بر چنین مبنایی از ضرورت مطالعۀ این محوطه&zwnj;ها چشم پوشید خصوصاً اگر حفاظت از آن&zwnj;ها را، به&zwnj;عنوان بخشی از پروژۀ مسیرهای دریایی ابریشم، در نظر داشته باشیم. استمرار شهرگرایی فشار مضاعفی بر دولت&zwnj;ها، فعالان میراث و کاربران برای تنظیم رویکردهای مدیریتی میراث فرهنگی مسیرهای دریایی منطقه اعمال خواهد کرد. در طول دهۀ گذشته، لوئیس بر این موضوع تأکید کرده است، و چنین نوشته است که: &laquo;تعریف مناسبات این مسیر فرهنگی، ارزیابی تهدیدها و ضعف&zwnj;های مناسبات سیاسی، فرهنگی و تاریخی محوطه&zwnj;های میراثی در طول مسیرهای دریای ابریشم،&zwnj; ضمن لحاظ سنت&zwnj;های متنوع فرهنگی و سازکارهای متفاوت حفاظت میراث در هر منطقه ضروری است&raquo; (Louis, 2005, p. 1). به نظر می&zwnj;رسد که پیشبرد این هدف&zwnj;ها با محدودیت&zwnj;هایی مواجه است و به&zwnj;همین&zwnj;دلیل، رسیدگی فوری به آن&zwnj;ها ضروری است.</p>
<p style="text-align: justify;">همچنین برنامه و راهبرد راه&zwnj;های ابریشم شرقی نیازمند رسیدگی به مسائل گاه&zwnj;نگارانه نیز خواهد بود. کشورهای عضو در بخش راه&zwnj;های ابریشم زمینی اوایل قرن شانزدهم میلادی را به&zwnj;عنوان نهایت و مرز کار خود برگزیدند؛ چراکه در این زمان (زمان فروپاشی فرمانروایی تیموری در طول نوارهای بزرگی از سرزمین) مسیرها، برخلاف امتداد کارکردشان تا به امروز، دیگر چنان اثری بر تمدن&zwnj;های واقع در راه&zwnj;های زمینی نداشت. این شرایط در خصوص مسیرهای دریایی صدق نمی&zwnj;کند، ازاین&zwnj;رو این حد و نقطۀ پایانی زمانی مناسب آن&zwnj;ها نیست.</p>
<p style="text-align: justify;"><strong>نتیجه</strong></p>
<p style="text-align: justify;">مسیرهای شرقی راه&zwnj;های ابریشم بخش بسیار مهمی از کلیت روایت راه&zwnj;های ابریشم است. در هنگام پیشبرد هر پروژۀ ثبتی مطالعات متعددی به&zwnj;همراه تشکیل شبکه&zwnj;های مشارکتی مورد نیاز است. توسعۀ مطالعۀ موضوعی نیز به&zwnj;شرط بنیان&zwnj;شدن بر کار مشترک و همکاری کارآمد خواهد بود. علاوه&zwnj;براین لازم است که دشواری&zwnj;های اختلاط مسیرهای خشکی و دریایی را نیز مدّنظر داشته باشیم.</p>
<p style="text-align: justify;">تصدیق اهمیت اثر سیاحت&zwnj;ها و مسافرت&zwnj;های متعدد در شکل&zwnj;گیری منظر تاریخی راه&zwnj;های ابریشم ضروری است. پیچیدگی&zwnj;های تغییر و ثبات در تاریخ دورودراز راه ابریشم، تعاملات متعدد در اطراف امپراتوری&zwnj;ها، و فضاهای آستانه&zwnj;ای بین ایدئولوژی&zwnj;ها، سیاست&zwnj;ها و مردم دستیابی این در هر پروژۀ ثبت را دشوار کرده است. اگر قرار است این ما باشیم که اهمیت و ارتباط راه ابریشم را به جامعۀ قرن بیست&zwnj;و&zwnj;&zwnj;&zwnj;یک انتقال دهیم، همین پیچیدگی&zwnj;هاست که باید در مدیریت میراث و تفسیر و گردشگری فرهنگی به درک و دریافتی جامع در آید. اگر غیر از این باشد، کار ما به حفاظت از یادمان&zwnj;های شاخص، که هرگز بیانگر چنان پیچیدگی&zwnj;هایی نیستند، تقلیل خواهد یافت.</p>
<p style="text-align: justify;">&nbsp;</p>
</div>
</div>
<div style="text-align: justify; padding-right: 80px;">۱. فصلی با عنوان &laquo;مطالعۀ موضوعی ایکوموس و بخش&zwnj;های شرقی راه&zwnj;های ابریشم&raquo; نگاشتۀ تیم ویلیامز در کتاب &laquo;روایت راه&zwnj;های ابریشم شرقی&raquo;، ناشر: یونسکو و یونسکو بانکوک؛</div>
<div style="text-align: justify; padding-right: 80px;">
<p dir="ltr" style="padding-left: 80px;">The Eastern Silk Roads Story, Gyeongju, Republic of Korea, 01 Dec 2015 - 03 Dec 2015, Publisher: UNESCO &amp; UNESCO Bangkok, Editors: Aramphongphan P</p>
<p style="padding-right: 80px;">&nbsp;قابل دسترسی در: <a href="https://www.researchgate.net/publication/305391769_ICOMOS_thematic_study_and_the_Eastern_Silk_Roads" target="_blank" rel="noopener">https://www.researchgate.net/publication/305391769_ICOMOS_thematic_study_and_the_Eastern_Silk_Roads</a></p>
</div>
<div style="text-align: justify; padding-right: 80px;">۲. رجوع کنید به:</div>
<div style="text-align: justify; padding-right: 80px;">
<p style="padding-right: 80px;"><a href="http://www.iicc.org.cn%20-%20an%20English%20version%20is%20available%20at%20http//www.iicc.org.cn/Channel.aspx?ChId=2" target="_blank" rel="noopener">http://www.iicc.org.cn - an English version is available at http://www.iicc.org.cn/Channel.aspx?ChId=2</a> (Accessed January 2016)</p>
</div>
<div style="text-align: justify; padding-right: 80px;">۳. رجوع کنید به: (<a href="https://www.belspo.be/" target="_blank" rel="noopener">https://www.belspo.be/</a> (Accessed January 2016</div>
<div style="text-align: justify; padding-right: 80px;">۴. رجوع کنید به:&nbsp; (<a href="http://www.silkroad-infosystem.org/specto/bin/view/home" target="_blank" rel="noopener">http://www.silkroad-infosystem.org/specto/bin/view/home</a> (Accessed June 2015</div>
<div style="text-align: justify; padding-right: 80px;">۵. رجوع کنید به: (<a href="http://en.unesco.org/silkroad/unesco-silk-road-online-platform" target="_blank" rel="noopener">http://en.unesco.org/silkroad/unesco-silk-road-online-platform</a> (Accessed January 2016</div>
<div style="text-align: justify; padding-right: 80px;">۶. برای دستیابی به توصیه&zwnj;هایی برای اقدامی صحیح، به راهنمایی&zwnj;های این سرویس اطلاعات باستان&zwnj;شناسی رجوع کنید: (<a href="http://guides.archaeologydataservice.ac.uk/" target="_blank" rel="noopener">http://guides.archaeologydataservice.ac.uk/</a> (Accessed January 2016</div>
<div style="text-align: justify; padding-right: 80px;">۷. رجوع کنید به: (<a href="http://dsr.nii.ac.jp/" target="_blank" rel="noopener">http://dsr.nii.ac.jp/</a> (Accessed January 2016</div>
<div style="text-align: justify; padding-right: 80px;">۸. رجوع کنید به: (<a href="http://idp.bl.uk/" target="_blank" rel="noopener">http://idp.bl.uk/</a> (Accessed January 2016</div>
<div style="text-align: justify; padding-right: 80px;">۹. رجوع کنید به: (<a href="http://www.cidoc-crm.org/" target="_blank" rel="noopener">http://www.cidoc-crm.org/</a> (Accessed January 2016</div>
<div dir="ltr" style="text-align: justify; padding-left: 80px;">10. Takeshi Hamashita</div>
<div dir="ltr" style="text-align: justify; padding-left: 80px;">11. Arjun Appadurai</div>
<div dir="ltr" style="text-align: justify; padding-left: 80px;">12. Wen-Chin Chang</div>
<div dir="ltr" style="text-align: justify; padding-left: 80px;">13. Eric Tagliacozzo</div>
<div style="text-align: justify; padding-right: 80px;">۱۴. رجوع کنید به: (<a href="http://whc.unesco.org/en/list/736" target="_blank" rel="noopener">http://whc.unesco.org/en/list/736</a> (Accessed January 2016</div>
<div dir="ltr" style="text-align: justify; padding-left: 80px;">15. Uisang</div>
<div style="text-align: justify; padding-right: 80px;">۱۶. به این موضوع به&zwnj;تفصیل در مقالۀ کنفرانسی Byeong-Geun Kim, Jun Kimura, and Kyeong-Jung Roh پرداخته شده است.</div>
<div style="text-align: justify; padding-right: 80px;">۱۷. برای نمونه&zwnj;هایی از تعاملات قرون چهاردهم تا شانزدهم رجوع کنید به: Tagliacozzo and Chang, 2011; and Hamashita, 2011</div>
<div style="text-align: justify; padding-right: 80px;">۱۸. به مقالۀ&nbsp; Kidong Bae رجوع کنید.</div>
<div style="padding-right: 80px;">
<p dir="ltr" style="text-align: justify; padding-left: 80px;"><a href="https://www.researchgate.net/publication/323777215_Dangseong_Fortress_Archaeological_Evidence_of_the_Gateway_to_Ancient_Gyoungju_of_the_Shilla_Dynasty_on_Eastern_Silk-Road" target="_blank" rel="noopener">https://www.researchgate.net/publication/323777215_Dangseong_Fortress_Archaeological_Evidence_of_the_Gateway_to_Ancient_Gyoungju_of_the_Shilla_Dynasty_on_Eastern_Silk-Road</a></p>
<p dir="ltr" style="text-align: justify; padding-left: 80px;">&nbsp;</p>
<p style="text-align: justify; padding-left: 80px;">*تصویر ۱.&nbsp;داده&zwnj;های مطالعۀ موضوعی که در نقشۀ جهانی آنلاین هاروارد نشان داده شده است.</p>
</div>
--- 
title: "روایتی از شهر زنجان: جستجوی مهمترین تحولات در ساختار اصلی شهر در دوران قاجار و پهلوی| فاطمه نظری" 
authors: asmaneh 
types: research 
featured: false
slug: mVR7 
--- 
<p>زنجان در دورۀ قاجاریه حاکم&zwnj;نشین ولایت خمسه بود، از این روی بناهای شاخصی در آن ساخته شد و ساختار شهر قوام یافت. این ساختار در دو دوره تغییرات اساسی کرد، در زمان ناصر&zwnj;الدین شاه قاجار و رضا شاه پهلوی. در دورۀ ناصری هرچند عناصر جدیدی به ساختار شهر افزوده شد، این عناصر در راستای ساختار پیشین شهر بود. در حالیکه در زمان رضاشاه پهلوی تغییر ساختار و توسعۀ شهر خواسته&zwnj;ای نو خواهانه بود که ساختار پیشین شهر و زندگی جاری در آن را متحول کرد.&nbsp;</p>
<p>در این تحقیق، فاطمه نظری، تحول ساختار اصلی شهر در دوران قاجاریه و پهلوی و واکنش مردم نسبت به این تحولات را می&zwnj;شناسد. بدین منظور می&zwnj;کوشد، با بررسی منابع مکتوب به چگونگی تحول زندگی جاری درشهر و تأثیر آن بر ساختار شهر دست یابد. این تحقیق سه فصل دارد. در فصل اول، &laquo;شهر زنجان از بنیان تا آغاز دوران ناصری&raquo;، تصویری از زنجان تا پیش از دورۀ ناصری عرضه می&zwnj;شود. در فصل دوم، &laquo;خیابان، خواست نووارگی در دوران قاجار&raquo;، تحول ساختار شهر در دوران قاجاریه بررسی می&zwnj;شود. در فصل سوم، &laquo;زنجان و تجددطلبی دوران پهلوی&raquo;، تحول ساختار شهر در دوران پهلوی و تأثیر آن در زندگی مردم بررسی می&zwnj;شود.</p>
<p>&nbsp;</p>
<p><strong>فاطمه نظری. &laquo;روایتی از شهر زنجان: جستجوی مهمترین تحولات در ساختار اصلی شهر در دوران قاجار و پهلوی&raquo;.پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری. استاد مشاور: دکتر مهرداد قیومی بیدهندی. تهران: دانشگاه شهید بهشتی، بهمن۱۳۹۰.</strong></p>
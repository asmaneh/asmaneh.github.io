--- 
title: "اندر مصائب پژوهش‌های تاریخی (۱)" 
authors: فاطمه احمدی و مهسا پوراحمد 
types: library 
categories: rahnama 
tags: منابع تاریخ معماری ایران,منابع تاریخ شهر ایران,نقشه,عکس,سند,اسناد تاریخی,وقف نامه,نشریات ,روزنامه ها,کتابخانه ملی ایران,کتابخانه ملی 
featured: false
slug: nNy4 
--- 
<p style="text-align: justify;">نمی&zwnj;دانم تا به حال شده که هنگام مطالعۀ برخی کتاب&zwnj;های پژوهشی دربارۀ تاریخ یک شهر یا یک محله در کشورهای غربی، یا اصلاً شهری در همین خاورمیانه،حسرت بخورید یا نه. تقریباً می&zwnj;توان گفتموضوع هرچه باشد و بازۀ زمانی تحقیق هم در هر دوره و برهه&zwnj;ای که باشد، در کنار شواهد مادی متعددی که برخلاف ایران حفظ شده، مجموعۀ اسناد رسمی متعددی هم در دست پژوهشگر و نویسنده است که با کمکش می&zwnj;تواند همراه با سایر منابع مکتوب و تصویری، روایتی تاریخی را از موضوع مدنظرش ارائه کند. گاه دامنۀ این اسناد آنقدر وسیع است که نویسنده می&zwnj;تواند نوشته&zwnj;های بسیاری از سفرنامه&zwnj;نویسان، زندگی&zwnj;نامه&zwnj;نویسان و تاریخ&zwnj;نامه&zwnj;نویسان را دربارۀ موضوعی، و حتی نقشه&zwnj;ها و طرح&zwnj;های خیلی از نقشه&zwnj;بردارانی را نادرست بشمرد که در بازۀ زمانی تحقیق، در آن شهر یا محله می&zwnj;زیستند یا از آن بازدید کرده بودند. حتی گاه می&zwnj;تواند تلاش &zwnj;کند از علل و دلایل ابراز چنین ادعاهایی از سوی نویسنده پرده بردارد و هدف احتمالی او را از بیان آن نوشته&zwnj;ها و نمایش آن تصاویر نشان دهد و از این طریق آن شهر یا محله را از منظر آن نویسندهو باورهایش بررسی کند. چنین اسنادی در کشور ما هم از برخی دوره&zwnj;های تاریخی وجود دارد که در بسیاری از مراکز اسناد و کتابخانه&zwnj;ها موجود است؛ اما شاید جز شماری از تحقیقات شهری و معماری، &zwnj;نتوانید نشانی از ارجاع به اسناد متعددی را در خیلی ازپژوهش&zwnj;ها و آثار تحقیقی تاریخی پیدا کنید. البته چند و چون برخی موضوعات تاریخی را می&zwnj;توان در تاریخ&zwnj;نامه&zwnj;ها و مکتوبات افرادی که در برهه&zwnj;های گوناگون تاریخی منصبی داشته&zwnj;اند یا از موضوعی مطلع بوده&zwnj;اند، پیدا کرد. گاه تعدادی از آنها منابعی موثق&zwnj;اند و گفته&zwnj;هایشان در مورد موضوعاتی صحیح؛ اما برای اطلاع از جوانب دسته&zwnj;ای از موضوعات هم مطالعۀ آن&zwnj;دست مکتوبات فردی کافی نیست. گاهی شما این موضوع را از مطالعۀ خود آن منبع متوجه می&zwnj;شوید و گاهی با جست&zwnj;وجو در اسنادی دیگر، سندی را می&zwnj;یابید که گفته&zwnj;های چنان تاریخ&zwnj;نامه&zwnj;&zwnj;هایی را زیر سؤال می&zwnj;برد؛ گفته&zwnj;هایی که حتی ممکن است تا به امروز شواهد محکم خیلی از پژوهش&zwnj;ها بوده باشد. مشاهده و مطالعۀ کتاب&zwnj;ها و مقالاتی از یک موضوع خاص و تکرار برخی مطالب در آنها نشان از اتکای خیلی از نویسندگان و محققان به آثاری دارد که شواهدشان را از آثار و مکتوبات افراد گرفته&zwnj;اند و در این میان کسی هم نبوده که درصدی به گفتۀ آن افراد شک کند و درصددبرآید تا از صفر تحقیقی را بر موضوع مورد نظر و با بهره از اسنادی دیگر انجام دهد.اتکای بیش از حد آن هم فقط به یک دسته از منابع که نسبتاً راحت&zwnj;تر در دسترس&zwnj;اند، فقط پژوهشگران را گمراه نمی&zwnj;کند؛ که حتی گاه فرضیه&zwnj;های اشتباهی را دربارۀ یک موضوع تاریخی در باورهای عمومی رواج می&zwnj;دهد. این موضوع را می&zwnj;توان با مشاهدۀ مطالب چندصفحۀ اینستاگرامی یا توییتری دربارۀ تاریخ شهر و معماری متوجه شد. اما چرا چنین اتفاقی می&zwnj;افتد؟ چرا تا زمانی که داده&zwnj;ای متناقض با گفته&zwnj;های پیشینیان نیابیم، به یافته&zwnj;هایمان شک نمی&zwnj;کنیم و تا جایی که از دستمان برمی&zwnj;آید اسناد رسمی و نوشتاری و تصویری بیشتری را نمی&zwnj;بینیم؟ چرا یافتن دسته&zwnj;ای از اسناد، مثلاً یافتن و مطالعۀ برگه&zwnj;های اسناد رسمی در ذهن خیلی از ما کاری عجیب، نشدنی یا حتی بی&zwnj;حاصل جلوه می&zwnj;کند؟</p>
<p style="text-align: justify;">اصلی&zwnj;ترین پاسخ این سؤالات عدم اطلاع از وجود اسنادی مفید در مراکز و کتابخانه&zwnj;ها و البته سختی دسترس به آنهاست. طبعاً مطالعۀ منابع دست اولی که در فروشگاه&zwnj;ها یا کتابخانه&zwnj;ها پیدا می&zwnj;شوند و نسخۀ الکترونیک تعدادی&zwnj;شان هم موجود است، برای همه راحت&zwnj;تر از پیدا کردن مراکز و آرشیوهای اسناد و مطبوعات، مراجعه به آنها، جست&zwnj;وجو در آنجا و یافتن داده است. شاید حتی مشکلاتی که برخی افراد در جست&zwnj;وجوی دسته&zwnj;ای از اسناد داشته&zwnj;اند، آنها را به فراغت از دیدن این&zwnj;گونه منابع کشانده. واقعیت این است که جست&zwnj;وجو در این مراکز آسان نیست و نیاز به پیگیری و سماجت دارد. ممکن هم است در نهایت داده&zwnj;ای مطابق با خواسته&zwnj;هایتاننشانتان ندهد؛ نه که داده&zwnj;ای نباشد؛ بلکه شاید شما نتوانید پیدا کنید یا تا پیدا کردنش پیرتان درآید. در این متن می&zwnj;خواهیم با بهره&zwnj;گیری از تجربه&zwnj;هایمان در مراکز اسناد و آرشیوهای ایرانی&zwnj;ـ و نه آن&zwnj;دسته از آرشیوهای خارجی که دارای منابعی تاریخی از کشورمان&zwnj;اند و صحبت از آنها مجال دیگری می&zwnj;طلبد&zwnj;ـ از این مسائل بگوییم؛ از اینکه مراکز اسناد با وجود دربرداشتن اسنادی متعدد، چه کاستی&zwnj;هایی دارند؛ تا کجا با پژوهشگر همکاری می&zwnj;کنند؛ تا کجا او را عاجز می&zwnj;کنند؛ و نهایتاً پژوهشگر باید چه انتظاری از آنها داشته باشد.البته برخی تجربه&zwnj;های ما مربوط به زمان و شرایطی است که شاید شیوۀ ارائۀ خدمات آن مراکز با وضعیت امروزشان کمی متفاوت باشد؛ با این حال تجربۀ ما نشان داده که هرگاه شرایط دریافت این منابع تغییر کند،باز هم مشکلاتی برای محقق به وجود می&zwnj;آید؛ مشکلاتی که علاوه بر خسته و دلسرد کردن محقق، در نتیجۀ تحقیق&zwnj; هم بسیار مؤثر است.</p>
<p style="text-align: justify;">با وجود تمام سختی&zwnj;هایی که در یافتن مراکز اسناد و آگاهی از وجود اسنادی گوناگون و مرتبط با موضوع پژوهش وجود دارد، مرحلۀ سخت&zwnj;تر داستان مشاهده و دریافت اسناد است. وارد عرصۀ پژوهش تاریخی که شوید، دستتانمی&zwnj;آید هردسته از این اسناد را از چه طریقی می&zwnj;توانید ببینید؛ چه سند مد نظرتان سندی دولتی باشد، چه اسناد معاملات املاک، چه وقف&zwnj;نامه، چه روزنامه&zwnj;های دولتی و چه اسناد تصویری. مثلاً خیلی زود متوجه می&zwnj;شوید سازمان اوقاف جایی نیست که به راحتی بتوانید وقف&zwnj;نامه&zwnj;ای درخواست کنید و آنها هم در اسرع وقت به دستتان برسانند؛ برای همین چشم امیدتانبیشتر به کتاب&zwnj;ها و دفاتری خواهد بود که پژوهشگران در طول سال&zwnj;&zwnj;ها رفت و آمد به سازمان اوقاف آنها را تهیه و تألیف کرده&zwnj;اند؛ البته اینکه وقف&zwnj;نامه&zwnj;های گردآوری&zwnj;شدۀ آنها نیز برچه اساسی گردآوری شده و در این گردآوری نظر به چه دارد، بحث مفصلی است. با این حال برای پژوهش&zwnj;های مرتبط با برخی دوره&zwnj;های تاریخی بسیار مفید است.</p>
<p style="text-align: justify;">از وقف&zwnj;نامه&zwnj;ها که بگذریم، می&zwnj;رسیم به روزنامه&zwnj;ها و نشریات تاریخی که مطالعۀ برخی از آنها برای برخی پژوهش&zwnj;ها لازم است. تا پیش از شیوع ویروس کرونا، به جزآرشیوهای دیجیتال کتابخانه&zwnj;های خارجی[۱] یا وبسایتی مانند مشروطه[۲] که شماره&zwnj;های بسیاری از چندین روزنامه را به طور رایگان بارگذاری کرده است، مرکز دیجیتال شاخصی برای دسترس به نشریات و روزنامه&zwnj;های تاریخی وجود نداشت و پژوهشگر برای دیدن این منابع باید حضوری به کتابخانه&zwnj;ها مراجعه می&zwnj;کرد. در نگاه اول ممکن است مراجعۀ حضوری امری ساده و بی&zwnj;دردسر جلوه کند؛ اما ضوابط موجود در کتابخانه&zwnj;ها و نحوۀ مرتب&zwnj;سازی نشریات خلافش را ثابت می&zwnj;کند. مثلاً در بخش نشریات کتابخانۀ ملی پژوهشگر مجاز به مطالعۀ نشریات و یادداشت&zwnj;برداری است و فقط اجازه دارد برای شصت&zwnj;درصد یک نشریه درخواست اسکن بدهد. این درحالی است که تا دو سال پیش این محدودیت فقط در کتابخانۀ ملی دیده می&zwnj;شد و کتابخانۀ مجلس و کتابخانۀ دانشگاه تهران چنین محدودیتی برای اسکن نشریات نداشتند.[۳] از آنجاکه نشریات&zwnj;ـ حتی اگر تخصصی باشند&zwnj;ـ روی یک موضوع واحد و منسجم متمرکز نیستند و امکان دارد چندین صفحه یا تمام صفحاتش داده&zwnj;ای مرتبط با موضوع پژوهش محقق داشته باشد، مطالعۀ تمام صفحات آن به نوعی الزامی است. از همین&zwnj;رو زمانی که اسکن کامل یک نشریه ممکن نباشد، محقق مجبور می&zwnj;شود با حضور مداوم در کتابخانه داده&zwnj;های خود را جمع کند. اما محدودیت&zwnj;هایی چون نبود خدمات در ساعات اداری و محدودیت در تعداد نشریات دریافتی، در کنار حجم زیادی از نشریاتی که محقق باید مشاهده و بررسی&zwnj;شان کند، روند پژوهش را بسیار کند و طاقت&zwnj;فرسا می&zwnj;کند.کرونا هم که آمد، این امر با مشکل بیشتری مواجه شد. دیگر شیوع این ویروس هم اجازه نمی&zwnj;دهد که با خیالی راحت ساعت&zwnj;ها در آنجا بنشینی و همچون گذشته، همان تعداد محدود روزنامه&zwnj;&zwnj;ها و مجلات را ورق بزنی. از این گذشته درپی تعطیلات و قرنطینه&zwnj;های مرتبط با شیوع ویروس، کتابخانه در خیلی از هفته&zwnj;ها و روزها بسته بوده است. البته کتابخانۀ ملی به گمان خودش برای حل این مشکل چاره&zwnj;ای اندیشیده است؛ امکان اسکن منابع کتابخانه را فراهم کرده است. تا چندماه پیش که فقط کافی بود به یک نشانی[۴] نامه&zwnj;ای بنویسی و درخواستت را بیان کنی. در ابتدا نامه&zwnj;ای برایت می&zwnj;آمد مبنی بر اینکه پس از بررسی منبع درخواستی، امکان اسکن از آن منبع به اطلاعت می&zwnj;رسد و ظرف سه روز اسکن منابع آماده می&zwnj;شود. دوستان پژوهشگر می&zwnj;دانند که در بعضی موارد برای تهیۀ یک مقاله یا داده&zwnj;های یک پژوهش، کارفرما زمان زیادی را تعیین نمی&zwnj;کند؛ خیلی خیلی به تو لطف کند، یک ماه است. آخر در نظرشان منابعی وجود دارد که در آنها دربارۀ هرموضوعی مطلبی ریخته شده و کار پژوهشگر هم خواندن همان&zwnj;ها و نهایتاً سیاه کردن چند صفحه است! حالا هزاربار هم به آنها توضیح دهی که هرجمله به تنهایی می&zwnj;تواند محصول مطالعۀ ده&zwnj;ها کتاب و سند و روزنامه باشد، از درک موضوع عاجزند. نمی&zwnj;خواهم وارد این موضوع اتفاقاً خیلی مهم شوم، صرفاً منظورم این است که گاهی پژوهشگر زمان زیادی برای جمع&zwnj;آوری داده ندارد و مجبور است در اسرع زمان منابع مورد نیازش را ببیند. در شرایطی که کتابخانه تعطیل است و همه&zwnj;گیری ویروس کرونا هم غوغا می&zwnj;کند، درخواست اسکن منابع و دریافت آنها طی سه روز، ولو در قبال پرداخت وجه، گزینۀ جذابی است. اما اسکن منبع موردنظر من سه&zwnj;روزه به دستم نرسید. من تجربه&zwnj;ای در مورد درخواست اسکن کتاب از کتابخانۀ ملی نداشتم اما نسخۀ اسکن&zwnj;شدۀ چند شماره از روزنامه&zwnj;&zwnj;هایی که در طلبشان بودم را نه پس از گذشت سه روز، که پس از گذشت ۵ماه دریافت کردم! هربار هم که تماس می&zwnj;گرفتم، می&zwnj;گفتند که &laquo;اسکن تمام صفحات یک شماره از روزنامه امکان&zwnj;پذیر نیست و باید در نوبت بمانید و چندماه طول می&zwnj;کشد&raquo;! وقتی کتابخانه تعطیل باشد و آنها هم قادر به دریافت وجه، چرا نباید امکانپذیر باشد؟ البته که کتابخانۀ ملی با راه&zwnj;اندازی سامانۀ سنا[۵] لطفی کرده؛ اما باز هم چندانبرای کسانی که مشاهده و مطالعۀ دقیق روزنامه&zwnj;ها و نشریات برای پژوهششان امری اساسی است، فایده&zwnj;ای ندارد؛ چرا که خیلی از شماره&zwnj;های نشریات و روزنامه&zwnj;ها در سنا بارگذاری نشده است. دستشان که درد نکند، اما اگر بگویم نواقص این&zwnj;دست از مراکز و روند کند دیجیتال&zwnj;سازی و سختی دسترس به همۀ شماره&zwnj;های یک نشریه، کمکی به دزدی و کلاهبرداری عده&zwnj;ای سودجوست، گزافه نیست. آخر بعضی دزدها هم سروکارشان با مطبوعات قدیمی و تاریخی است! وبلاگی می&zwnj;سازند، شماره&zwnj;ای از یک روزنامه یا نشریه را بارگذاری می&zwnj;کنند، اعتمادت را جلب می&zwnj;کنند، سفارش می&zwnj;گیرند، پول را دریافت می&zwnj;کنند و بعد هم غیبشان می&zwnj;زند![۶]</p>
<p style="text-align: justify;">&nbsp;</p>
<p style="text-align: justify; padding-right: 80px;">پی&zwnj;نوشت</p>
<p style="padding-right: 80px;">۱. به طور مثال سامانۀ دیجیتال کتابخانۀ دانشگاه منچستر تعدادی از روزنامه&zwnj;ها و نشریات ایرانی چاپی برخی سال&zwnj;ها را بارگذاری کرده است:</p>
<p style="padding-right: 80px;"><a href="http://www.manchester.ac.uk/library/nashriyah" target="_blank" rel="noopener">http://www.manchester.ac.uk/library/nashriyah</a></p>
<p style="padding-right: 80px;">۲. وبسایت <a href="https://mashruteh.org/wiki/index.php?title=%D8%AF%D8%B1%DA%AF%D8%A7%D9%87:%D8%B1%D9%88%D8%B2%D9%86%D8%A7%D9%85%D9%87%E2%80%8C%D9%87%D8%A7_%D9%88_%D9%87%D9%81%D8%AA%D9%87%E2%80%8C%D9%86%D8%A7%D9%85%D9%87%E2%80%8C%D9%87%D8%A7" target="_blank" rel="noopener">مشروطه</a></p>
<div style="padding-right: 80px;">
<div style="padding-right: 80px;">۳. بخش نشریات کتابخانۀ مجلس همکاری بیشتری می&zwnj;کند. برای نمونه می&zwnj;توان به مجلۀ بلدیه اشاره کرد. کتابخانۀ مجلس نسخۀ اسکن&zwnj;شدۀ تمامی صفحات شماره&zwnj;هایی که اسکن شده را در اختیار پژوهشگران قرار می&zwnj;دهد. کتابخانۀ دانشگاه تهران نیز اسکن تمام شماره&zwnj;های آن را بر روی یک نرم افزار در اختیار پژوهشگران قرار داده است؛ با این حال این نرم افزار محدودیت&zwnj;ها و مشکلاتی دارد که پژوهشگر ناچار است به کتابخانۀ ملی مراجعه کند که همان&zwnj;گونه که گفته شد، آنان نیز تا پیش از شیوع کرونا تمام صفحات یک کتابچه از مجله را در اختیار پژوهشگر قرار نمی&zwnj;دادند.</div>
<div dir="ltr" style="text-align: left; padding-left: 80px;">4. requestinfo@nlai.ir</div>
<div dir="ltr" style="text-align: left; padding-left: 80px;">5. <a href="https://sana.nlai.ir/" target="_blank" rel="noopener">https://sana.nlai.ir</a></div>
<div style="padding-right: 80px;">۶. سازندۀ این این وبلاگ تا به حال دزدی&zwnj;های مکرری انجام داده است:<a href="https://ganjinehonar.blogsky.com/1399/10/15/post-8" target="_blank" rel="noopener">https://ganjinehonar.blogsky.com/1399/10/15/post-8</a>. او در یک صفحۀ اینستاگرامی نیز فعالیت می&zwnj;کند که خوب است از آن مطلع باشیم: <a href="https://www.instagram.com/iranian_archive" target="_blank" rel="noopener">https://www.instagram.com/iranian_archive</a></div>
</div>
<div style="padding-right: 80px;">
<div style="padding-right: 80px;">&nbsp;</div>
</div>
--- 
title: "مرده‌ی محبوبِ من" 
authors: qayyoomi 
types: blog 
featured: false
slug: 89GC 
--- 
<p>فرهادِ احمدی درگذشت و این روزها می&zwnj;شنویم که در اینجا و آنجا، در خانه&zwnj;ی هنرمندان و دانشکده&zwnj;ی معماری و ...، برگزاری مراسم مجازی در بزرگداشت او در جریان است.</p>
<p>همه&zwnj;ی ما قوت و ضعف، فایده و ضرر، داریم. خوشا به حالِ آنان که فایده&zwnj;شان برای انسان&zwnj;ها بیش از ضررِشان است؛ و فرهادِ احمدی از آنها بود. قصدم از این نوشته زاری کردن بر او نیست. دیدم که برای او بزرگداشت می&zwnj;گیرند. دستشان مریزاد؛ چه خوب می&zwnj;کنند. اما همین&zwnj;ها مرا به یادِ این انداخت که او چقدر از دانشکده&zwnj;اش رنجیده بود. اگر به&zwnj;قدرِ همین بزرگداشت&zwnj;های احمدیِ مرده، احمدیِ زنده را بزرگ می&zwnj;داشتیم، یا دست&zwnj;کم کوچک نمی&zwnj;داشتیم، او نمی&zwnj;رنجید و مختصر عمرِ پس از بازنشستگی&zwnj;اش را با خوش&zwnj;دلی می&zwnj;گذراند و شاید بهره&zwnj;اش به خودش و دیگران بیشتر می&zwnj;شد. چرا مردگان را بزرگ می&zwnj;داریم و به زندگان دل نمی&zwnj;سپاریم؟ فعلاً این چند علت به نظرم می&zwnj;رسد:</p>
<p>- زندگان خطرناک&zwnj;اند و مردگان بی&zwnj;خطر</p>
<p>برای ما، همه&zwnj;ی زندگان خطرِ بالقوه&zwnj;اند. بزرگداشتِ آنها ممکن است این خطرِ بالقوه را به فعلیت درآورد، یا اگر قبلاً به فعلیت درآمده است، آتشِ او را تیز و بازارش را گرم کند.</p>
<p>زندگان رقیبِ مایند، عرصه را بر ما تنگ می&zwnj;کنند، ما را از چشمِ دیگران می&zwnj;اندازند. اگر زنده&zwnj;ای کارامد باشد، معرفی او و کارهایش بازارِ ما را کساد می&zwnj;کند و ناکاراییِ ما را به چشم می&zwnj;آورد.</p>
<p>زندگان خطرناک&zwnj;اند؛ چون حتی اگر هیچ کارِ بدی نکرده باشند، کسی چه می&zwnj;داند، شاید فردا کارِ بدی از آنان سر بزند. دانشجویان و جوانان از زندگان بیش از مردگان درس می&zwnj;گیرند. بزرگداشت آدمِ زنده این خطر را دارد که دیگران از کارهای او، که مقبول ما نیست، بیاموزند و پیروی کنند؛ این خطر را دارد که تردیدهای او در استانداردهای ما را جدی بگیرند. آدم&zwnj;های بی&zwnj;خطر در جهان دو گروه بیش نیستند: یکی خودِ ما و کسانی که حیثیتِ فردی و اجتماعی&zwnj;شان به ما وابسته است؛ دیگری کسانی که هیچ خاصیتی ندارند و بود و نبودشان یکی است. هرچه می&zwnj;خواهید اینها را بزرگ بدارید؛ اینان با مردگان فرقی ندارند.</p>
<p>- زنده متکبر است و مرده متواضع</p>
<p>هر تحسین و تمجیدِ آدم زنده او را متکبر می&zwnj;کند؛ باعث می&zwnj;شود به ما از بالا نگاه کند. تا به حال دیده&zwnj;اید که مرده&zwnj;ای به شما از بالا نگاه کند و فخر بفروشد؟ نه! مرده متواضع است. متواضع باشید تا شما را تمجید کنیم. از این گذشته، مرده، اگر دشمن هم باشد، دشمنی است که به زمین افتاده؛ خدا زمینش زده است. &laquo;کس نیاید به جنگ افتاده&raquo;.</p>
<p>&rlm;- زنده اصلاً وجود ندارد</p>
<p>گفتم که زندگان خطرناک&zwnj;اند؛ اما خوب که فکر می&zwnj;کنم، می&zwnj;بینم گاهی این&zwnj;طور هست و گاهی نیست. گاهی دیگر اصلاً زندگان &rlm;را نمی&zwnj;بینیم؛ چون هیجان&zwnj;انگیز نیستند. هیچ چیزی و هیچ کاری، به&zwnj;جز ما و کارهایمان، هیجان&zwnj;انگیز نیست. البته مرگ &rlm;هم هیجان&zwnj;انگیز است. مرگ کسانی که می&zwnj;شناسیمشان ما را تکان می&zwnj;دهد و موجب می&zwnj;شود به آنها توجه کنیم.&rlm;</p>
<p>- مردگان دوست&zwnj;داشتنی&zwnj;اند</p>
<p>آدمی&zwnj;زادْ بدی&zwnj;های مردگان را از یاد می&zwnj;برد؛ چون دوست دارد وقتی که خودش مرد، بدی&zwnj;هایش را از یاد ببرند. تازه، مرده هم توان این را ندارد که از قبر دربیاید و چیزهایی را که ما بد می&zwnj;شماریم ترویج کند. از این گذشته، دستِ ما باز است و دستِ مرده بسته؛ می&zwnj;توانیم از او تصویری بدهیم که خودمان می&zwnj;خواهیم. ما عادت داریم گذشته را زیبا کنیم و بدی&zwnj;هایش را نادیده بگیریم. مردگان هم بخشی از گذشته&zwnj;اند؛ گذشته&zwnj;ای دوست&zwnj;داشتنی، گذشته&zwnj;ای طراحی&zwnj;شده، مهندسی&zwnj;شده.&lt;\/p&gt;\n</p>
<p>- مردن خوش&zwnj;پیام است</p>
<p>ای زندگانِ عزیز، بدانید که هروقت مردید، برای شما بزرگداشت خواهیم گرفت. وقتی که زنده&zwnj;اید، دستتان را باز نمی&zwnj;گذاریم. از کجا معلوم که با آن دست&zwnj;های باز کارهای بد نکنید؟ اگر سدِّ راهتان نشویم، دست&zwnj;کم دلتان را خون می&zwnj;کنیم. اما نگران نباشید، وقتی که مردید، حسابی بزرگتان می&zwnj;داریم. معامله است دیگر: شما هم وقتی که ما مردیم، ما را بزرگ بدارید. زنده نباشید. زنده بودن خطرناک است. آدم هرچه بیشتر زنده باشد، خطرناک&zwnj;تر است. بمیرید تا بزرگتان بداریم.&lt;\/p&gt;\n</p>
<p>- ما خیلی خوبیم</p>
<p>اگر در بینِ زندگان، فقط از اطرافیان و هم&zwnj;مشربانِ خودمان حمایت می&zwnj;کنیم، در عوض، در خصوصِ مردگان دیدگاهی وسیع و مشربی آسان&zwnj;گیر داریم. مردگانی که آنها را تحسین می&zwnj;کنیم طیفی گسترده دارند. ببینید ما چقدر وسیع&zwnj;مشرب و گشاده&zwnj;سینه&zwnj;ایم! هیچ&zwnj;کس نیست که او را بزرگ نداریم. حتی مخالفانِ مرده&zwnj;مان را تقدیر می&zwnj;کنیم. هرچه بیشتر بمیرید، دیگران بیشتر می&zwnj;فهمند که ما چقدر بزرگ و منصفیم.&lt;\/p&gt;\n</p>
<p>تا زنده بود در کارش اخلال کردیم، دل&zwnj;سردش کردیم. خوب حالا جبرانش می&zwnj;کنیم؛ مرده&zwnj;اش را بزرگ می&zwnj;داریم. دیگر عذاب وجدان چرا؟&lt;\/p&gt;\n</p>
<p>...</p>
<p>***</p>
<p>... کاشکی آدم&zwnj;های خوب را در وقت زندگی&zwnj;شان بزرگ می&zwnj;داشتیم. از این کار اکراه داریم؟ بسیار خوب، دست&zwnj;کم کسی را کوچک نشماریم و وقتی کارمان با کسی تمام شد، او را دور نیندازیم. دست آدم&zwnj;هایی را که خیر و فایده&zwnj;شان بیش از زیانشان است نبندیم؛ آنها را نرنجانیم. دور و بر ما پر از چنین آدم&zwnj;هایی است؛ کسانی که از فرط بزرگی به چشم نمی&zwnj;آیند. تا زنده&zwnj;اند، بزرگشان بداریم. بزرگداشت مردگانِ خوب خوب است؛ اما بزرگداشت زندگانِ خوب خوب&zwnj;تر است.</p>
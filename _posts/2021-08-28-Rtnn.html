--- 
title: "معماری کلاژگونه" 
authors: h.noorbakhsh 
types: blog 
featured: false
featureImg: "/assets/img/posts/Rtnn.jfif" 
slug: Rtnn 
gallery: 
- image_path: "/assets/img/posts/Rtnn.jfif" 
  title: "معماری کلاژگونه" 
- image_path: "/assets/img/posts/Rtnn-1.jfif" 
  title: "" 
 
--- 
<p>معماران آمریکایی نیمۀ دوم قرن بیستم در پاسخ به مسئلۀ &laquo;تاریخ&raquo; در معماری، به آراء و نظریه&zwnj;های رابرت ونچوری متکی بودند و در تبدیل نظریه به عملِ معماری از راه&zwnj;کارهای هنرعامه&zwnj;پسند (پاپ آرت) آمریکایی بهره بردند. در سال ۱۹۶۶ ونچوری در کتاب مشهور خود &laquo;پیچیدگی و تضاد در معماری&raquo; فرم&zwnj;های بیش از حدساده شده و در معماری مدرن را آماج حملات خود قرار داد. به گفتۀ او عناصر و فرم&zwnj;های ترکیبی&zwnj;&zwnj;، بینابینی، مبهم و متناقض بر آنهایی که خالص، قطعی، روشن و صریح هستند، ترجیح دارند و معماران مدرنیست به خاطر دستیابی به سادگی و ترس از عدم انسجام، هرگونه تنوع و تضاد را حذف و با این کار دست بر قضا بر خلاف &laquo;روح مدرن&raquo; رفتار کرده بودند. او اذعان می&zwnj;کند به دنبال آن وحدتی است که همزمان دشوار و پیچیده باشد نه آنی که از سادگی و حذف عناصر متعدد به دست می&zwnj;آید. ونچوری معتقد است آنچه او به دنبالش است تا حد زیادی در معماری تاریخی محقق شده و در کتاب خود برای این که منظور خود از مفاهیمی چون &laquo;فرم&zwnj;&zwnj;های پیچیده و یکپارچه&raquo;، &laquo;کل غامض&raquo;، &laquo;ابهام در معنا&raquo; و ... را نشان دهد، مثال&zwnj;های بسیاری از معماری تاریخی را می&zwnj;آورد. معنایی که ونچوری از تاریخ در ذهن داشت بسیار معتدل&zwnj;تر و سنتی&zwnj;تر از معنای مدنظر آلدو روسی [^1] و به تفکرات قرن نوزدهمی نزدیک بود. از نظر او برخورد معمارانه با تاریخْ تقریباً معادل استفاده از الگوهای پیشینی بود که از منظر اصول ترکیب&zwnj;بندی مدرنیستی آن&zwnj;ها را تجزیه و تحلیل می&zwnj;کرد. هنر پاپ [^2] برخاسته از فرهنگ و تجسم رویاهای آمریکایی است و خوش&zwnj;بینی توأم با هیجان، نگاهی مشعوف و سطحی به دنیای مادی از وجوه ذاتی آن به شمار می&zwnj;رود. یکی از ویژگی&zwnj;&zwnj;های مهم آن، که نمودش را در معماری پسامدرن هم به خوبی می&zwnj;توان دید، این است که هنر پاپ در پی آفرینش تصویر نیست؛ بلکه هنرمند تصاویر را از حوزه&zwnj;های دیگر (رسانه، تبلیغات، تاریخ هنر و ... ) انتخاب مي&zwnj;کند و با آنها بازی&zwnj; معنایی و کنایی به راه می&zwnj;اندازد؛ به عبارتی تصاویر اصیل نیستند بلکه اقتباسی و عاریتی&zwnj;اند و اشارات و دلالت&zwnj;هایی به تصویر اولیه دارند. کلاژ (تکه&zwnj;چسبانی) از تکنیک&zwnj;های اصلی در هنر و خصوصاً نقاشی پاپ است؛ اثری که با این تکنیک ایجاد می&zwnj;شود، دارای تکثر و تنوع موضوعی و بصری است؛ دقیقاً کاری ضد زیبایی&zwnj;شناسی مدرن که هدف&zwnj;اش رسیدن به خلوص، سادگی و یکدستی بود. اتفاقاً ونچوری خود در آثاری چون از &laquo;لاس&zwnj;وگاس بیاموزیم&raquo; هنر پاپ را می&zwnj;ستاید و کاربرد آن را در معماری و شهر موجب سرزندگی محیط می&zwnj;داند. نظرات او بر معمارانی چون مایکل گریوز، چارلز مور و رابرت استرن بسیارتأثیرگذار بود؛ به گمان&zwnj; آنها استفاده از فرم&zwnj;ها و نقش&zwnj;مایه&zwnj;های تاریخی و شناخته&zwnj;شده به صورت کلاژگونه در بنا معنا و غنای بصری را به معماری بازمی&zwnj;گرداند. بدین ترتیب یکی از صورت&zwnj;های معماری پسامدرن [^3] بنایی ذاتاً مدرنیستی بود، که در آن عناصر معماری متعلق به فرهنگ&zwnj;ها و سنت&zwnj;ها یا دوره&zwnj;های تاریخی مختلف به کار می&zwnj;رفت؛ گاه دقیقاً به همان شکل پیشینی خود و گاه به شکل استیلیزه [^4] شده، تا فقط خاطره&zwnj;ای از یک دوران را یادآور و یا به جغرافیای خاصی اشاره کنند. این نوع معماری عامه&zwnj;پسند با خاستگاهی آمریکایی، در جاهای بسیار از جمله ایران رواج و محبوبیت یافت. [^1]: معماران در موضوع تاریخ و تاریخ&zwnj;گرایی رویکردهای متفاوتی پیش گرفته&zwnj;اند، دو جریان فکری مهم و تأثیرگذار در نیمة دوم قرن بیستم یکی دیدگاه&zwnj;های آلدو روسی ایتالیایی و دیگری آراء رابرت ونچوری در آمریکاست. روسی درکتاب معماری شهر به مسألة استمرار در شهر می&zwnj;پردازد و آن را بن&zwnj;مایة دوام تاریخی شهرها و بناها و حفظ خاطره در آنها می&zwnj;داند؛ او با نقد کارکردگرایی مدرنسیم راست&zwnj;کیش، این موضوع را طرح می&zwnj;کند که آنچه پایدار است الگوی بناهاست در حالی که کارکرد آنها در طول زمان ممکن است بسیار تغییر کند پس به عنوان راه حلی معمارانه مسألة گونه&zwnj;شناسی بناها را مطرح می&zwnj;کند. نقد روسی به معماری مدرن بیش از هر چیز به کارکردگرایی مدرنیستی بود، اما برای ونچوری فرم&zwnj; مسألۀ اصلی بود. [^2]: برای اشنایی بیشتر با این بحث بنگرید به: سمیع اذر، امواج پست مدرن، ۱۳۹۹. [^3]: یکی دیگر از صورت&zwnj;های معماری پسامدرن، که ان هم ملهم از هنر پاپ است، به کارگیری فرم&zwnj;های فیگوراتیو (اشکالی چون ماهی یا اردک، کشتی و ماشین و ...) برای بناهاست. [^4]: Stylized</p>
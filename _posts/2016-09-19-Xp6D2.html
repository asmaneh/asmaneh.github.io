--- 
title: "معماری زبان نیست (۲)" 
authors: fallah 
types: blog 
tags: معماری,تاریخ معماری,محمد  فلاح,آسمانه,مطالعات معماری ایران 
featured: false
slug: Xp6D2 
excerpt: "مدتی پیش نوشته‌ای با عنوان «معماری زبان نیست» در اینجا منتشر شد. بعد از آن در بحث با دوستان، فکر کردم که این نوشته به تکمله‌ای نیاز دارد. احتمالاً عنوان بهتر نوشته این بود: \'معماری سخن گفتن نیست\'. وقتی داشتم عنوان را طراحی می‌کردم، به نظرم رسید که عنوان اخیر مناسب نیست؛ چون ظاهراً خیلی بدیهی است! اما صحبت از زبان و معماری متعارف و جذاب شده است و یک بحث با عنوانی شامل این کلیدواژه‌ها، بهتر جای خودش را در جغرافیای ذهن مخاطب می‌یابد." 
--- 
<div>
<div>
<p style="text-align: justify;">مدتی پیش نوشته&zwnj;ای با عنوان &laquo;معماری زبان نیست&raquo; در اینجا منتشر شد. بعد از آن در بحث با دوستان، فکر کردم که این نوشته به تکمله&zwnj;ای نیاز دارد. احتمالاً عنوان بهتر نوشته این بود: \"معماری سخن گفتن نیست\". وقتی داشتم عنوان را طراحی می&zwnj;کردم، به نظرم رسید که عنوان اخیر مناسب نیست؛ چون ظاهراً خیلی بدیهی است! اما صحبت از زبان و معماری متعارف و جذاب شده است و یک بحث با عنوانی شامل این کلیدواژه&zwnj;ها، بهتر جای خودش را در جغرافیای ذهن مخاطب می&zwnj;یابد.<br />از اینکه بگذریم، برای اینکه بتوانم منظورم را بیشتر توضیح بدهم، باید منظورم را از زبان روشن کنم. در این نوشته زبان شامل یک نظام نحوی است و یک نظام واژگانی ــ که در برخی از نظریه&zwnj;های زبان، نظام واژگانی همان نظام نشانه&zwnj;هاست. به مدد زبان &laquo;سخن می&zwnj;گوییم&raquo; و &laquo;می&zwnj;نویسیم&raquo;. پس سخن گفتن موکول است به وجود زبان و وقتی ممکن است که زبانی وجود داشته باشد. به عبارت دیگر سخن گفتن زبانی است.<br />خود سخن گفتن یکی از اعمال انسان است و مبادی&zwnj;ای انسانی دارد؛ مثل معماری که آن هم یکی از اعمال انسان است و مبادی&zwnj;ای انسانی دارد. موضوع نقد نوشتۀ پیشین این صورت استدلال برای اثبات زبانی بودن عمل معماری و روایی حمل احکام سخن گفتن بر آن است: ۱. اعمال انسانی مبادی مشترک و مشابهی دارد؛ ۲. سخن گفتن یکی از اعمال انسان است؛ ۳. معماری هم یکی از اعمال انسان است؛ ۴. سخن گفتن زبانی است؛ ۵. پس معماری هم زبانی است. این یک قیاس تمثیلی است. در این قیاس پس از تصدیق به شباهت دو موضوع از وجهی، احکام دیگر یکی را بر دیگری حمل می&zwnj;کنیم. این قیاس را مفید یقین نمی&zwnj;دانند.<br />اتفاقی که در این قیاس می&zwnj;افتد، این است که وجوه تمایز موضوعات تقریباً به کل از نظر دور می&zwnj;ماند. به عبارت دیگر، در قیاس تمثیلی، بعد از تصدیق به شباهت دو موضوع، تنها احکام و مسائل یکی از دو موضوع در کانون توجه قرار می&zwnj;گیرد. همین امر سبب می&zwnj;شود که در چنین تمثیلی، زبان در صدر بنشیند و معماری به محاق برود.<br />می&zwnj;توان پذیرفت که زبان نظامی از نشانه&zwnj;ها (و البته نه همین و بس) است. منتها اولاً، آیا هر نظام نشانه&zwnj;ای را می&zwnj;توانیم زبان بدانیم؟ یعنی آیا این رابطه دوسویه است؟ اثبات این&zwnj;که این رابطه دوسویه است، کاری مستقل و محل بحث و تحقیق است. به فرض هم که بتوانیم امری را به یک نظام نشانه&zwnj;ای تشبیه کنیم یا همچون یک نظام نشانه&zwnj;ای بفهمیم، نمی&zwnj;توانیم به سادگی بگوییم آن امر زبانی است. اگر چنین کنیم، نه تنها دوسویه بودن گزارۀ اول را فرض گرفته&zwnj;ایم، به عبارتی زبان را از معنای متعارف خود خارج کرده&zwnj;ایم و به آن توسعی بخشیده&zwnj;ایم که پیشتر روایی&zwnj;اش را ثابت نکرده&zwnj;ایم. گذشته از این دو حکمی را که از ساحت فهم موضوع حاصل شده، به ساحت خلق آن برده&zwnj;ایم.<br />تردد در میان مباحث فلسفی جدید ممکن است ما را جداً مستعد این اشتباه کند. مثلاً گاهی ممکن است از مطالعۀ هرمنوتیک فلسفی به چنین اشتباهی بیفتیم. در آنجا نیز با با یک زبان سر و کار نداریم. بلکه با زبان به معنای متعارفش و زبان به معنای اصطلاحی&zwnj;اش سر و کار داریم. توجه به این، خیلی مهم است. چون ممکن است ما را در هنگام بهره بردن از نتایج هرمنوتیک فلسفی به اشتباه بیندازد. یعنی مثلاً احکام و عوارض زبان به معنای متعارفش را بر مصادیق معنای اصطلاحی آن در هرمنوتیک فلسفی حمل کنیم.<br />ثانیاً، &laquo;معماری در مقام عمل&raquo; به خودی خود و &laquo;آنگاه که فی&zwnj;نفسه لحاظ شود&raquo;، هرگز نظامی از نشانه&zwnj;ها نیست. حتی اگر چنین باشد، چنان بدیهی نیست که مفروضش بگیریم. اما همین &laquo;معماری در مقام عمل&raquo;، وقتی موضوع &laquo;نحو خاصی از فهم&raquo; ما قرار می&zwnj;گیرد، یعنی وقتی تبدیل به امری می&zwnj;شود که به آن به مثابه &laquo;آن شیء در بیرون از من&raquo; نظر می&zwnj;کنیم، ممکن است وجوهی نشانه&zwnj;ای بیابد. اگر این را بپذیریم، می&zwnj;شود گفت که در برخی از انحاء فهم معماری، عمل معماری &laquo;به مثابه موضوع فهم از بیرون&raquo; و نه به مثابه آنچه فی&zwnj;نفسه هست، وجه و لایه&zwnj;ای نشانه&zwnj;ای می&zwnj;یابد؛ اما باز نمی&zwnj;شود گفت معماری زبانی است. یعنی اعتقاد به وجود و امکان این نحو از فهم معماری و این شأن معماری در ساحت فهم، دلیل کافی برای زبانی بودن خود معماری نیست و نمی&zwnj;تواند منشأ استخراج و صدور اصول عمل معماری از ماجرای زبان شود.&lt;\/p&gt;<br />\n</p>
<br />
<p style="text-align: justify;">آثار معماری هم چنین&zwnj;اند. اثر معماری، فی&zwnj;نفسه، نظامی از نشانه&zwnj;ها نیست. کار سازنده یا معمار پرداختن نظامی از نشانه&zwnj;ها، یا &laquo;خلق چیزی مبتنی بر یک نظام نشانه&zwnj;ای&raquo; نیست. اگرچه از برخی نظرگاه&zwnj;ها (مثلاً روانکاوی و انسان&zwnj;شناسی فرهنگی)، سازندگان یک اثر، چه بخواهند و چه نخواهند، چنین می&zwnj;کنند. از آن نظرگاه&zwnj;ها، انسان در یک نظام نشانه&zwnj;ای می&zwnj;زید که جزء ناچیزی از آن نظام نشانه&zwnj;ای بر خودش مکشوف است. او هر چه بکند خبر از آن نظام نشانه&zwnj;ای می&zwnj;دهد. از چنین نظرگاه&zwnj;هایی، کنش&zwnj;های انسانی و نتایج آنها در نسبت با نظامی نشانه&zwnj;ای که در آن پدید آمده&zwnj;اند، برای فهمنده&zwnj;ای که به آن نظر می&zwnj;کند، وجهی بیانگر می&zwnj;يابد. از این روست که از این نظرگاه&zwnj;ها، تنها طریق مناسب فهم آثار انسانی، نظر کردن به آن آثار در سیاق پیدایی&zwnj;شان است. اما این ربطی به ساحت خودآگاه انسان پدیدآورندۀ آن اثر معماری ندارد، و اصول عملی&zwnj;ای را بر او بار نمی&zwnj;کند. اینکه بناها بنا به مواضعه&zwnj;های اجتماعی و فرهنگی و ابعاد روانی پدیدآورندگانشان، بر چیزهایی دلالت می&zwnj;کنند و نحوی معنا از فهمشان حاصل می&zwnj;شود، غیر از این است که آثار معماری به چنین منظوری برپا شده باشند، یا باید برپا شوند.<br />از زاویه&zwnj;ای دیگر، عمل معماری &laquo;برای گفتن&raquo; نیست. برای امر دیگری است. در سخن گفتن &laquo;آنچه باید گفته شود&raquo; یا &laquo;آنچه باید جامۀ زبانی بپوشد&raquo; مفروض است؛ اما چنین چیزی در معماریْ موهوم است. این نکته بسیار مهم است؛ به&zwnj;خصوص وقتی که مثلاً می&zwnj;خواهیم از آموزه&zwnj;های علمی چون بلاغت اصولی برای خلق معماری استنباط کنیم، باید متوجه باشیم که علم بلاغت، بنا به موضوعش، وجود &laquo;آنچه باید گفته شود&raquo; را مفروض می&zwnj;گیرد و بعد از امور محسوسی سخن می&zwnj;گوید که لحاظ آنها به انتقال صحیح و مناسب &laquo;آنچه باید گفته شود&raquo; کمک می&zwnj;کند. یعنی در علم بلاغت میان &laquo;آنچه باید گفته شود&raquo; و &laquo;آنچه گفته می&zwnj;شود&raquo; یا همان &laquo;گفته&raquo; تمایز است. آنجا می&zwnj;کوشند، &laquo;گفته&raquo; یا &laquo;جامۀ زبانی آنچه باید گفته شود&raquo; را به محمل و پوشش مناسبی برای &laquo;آنچه باید گفته شود&raquo; بدل کنند. در معماری &laquo;آنچه باید گفته شود&raquo;ی وجود ندارد. معماری ابزار گفتن نیست، اگرچه بنا به توضیحی که دادم معماری هم چیزهایی می&zwnj;گوید. اما این گفتن، به خلاف اتفاقی که در سخن گفتن می&zwnj;افتد، قصدی نیست.<br />تصور بنده این است که صحبت کردن از بیان و معنا در عمل معماری و آثار آن، قویاً نتیجۀ خلط دو مقام خلق و فهم است؛ خلطی که سبب پیشنهاد اصول و احکام عمل و نتیجۀ آن، از مبانی&zwnj;ای شده که متعلق به ساحت فهم است، نه عمل. شاید باید در جست&zwnj;وجوی راهی باشیم برای توضیح واقعۀ معماری، آن&zwnj;طور که ممکن است برای هر انسان رخ بدهد، بی&zwnj;توسل به تمثیل. البته عده&zwnj;ای این را ناممکن می&zwnj;دانند و همۀ اطوار فهم را تمثیلی می&zwnj;خوانند. اما می&zwnj;شود در این تردید کرد. مثلاً آیا فهم انسان از خودش هم تمثیلی است؟ اگر چنین نیست، آیا نمی&zwnj;شود مثلاً از فهم انسان از خودش، دریچه&zwnj;ای به فهم معماری گشود؟&lt;\/p&gt;</p>
<p style="text-align: justify;">&nbsp;</p>
</div>
</div>
--- 
title: "اوراق بازیافته: قرآن وقفی کشواد بن املاس، کهن‌ترین قرآن کاغذی" 
authors: sahragard 
types: blog 
featured: false
slug: zrqn 
--- 
<div class="fullText col-lg-12 col-md-12 col-sm-6 col-xs-12 no-padding ng-scope" style="box-sizing: border-box; outline: none; position: relative; min-height: 1px; padding: 33.1875px 46.4688px 33.1875px 66.3906px; float: left; width: 664px; height: 1383.38px; font-family: BBCNassim, Arial, tahoma; font-size: 20px; text-align: justify; color: #222222; overflow: hidden;">
<div>
<div>
<p><span style="font-size: 18pt;">در سال ۱۳۴۸ش از میان دو سقف دارالسلام حرم امام رضا (ع) چند کیسه حاوی نسخ قدیمی کشف شد که شرح مختصر آن را احمد گلچین معانی در مقدمه مقاله&zwnj;ای با عنوان &laquo;شاهکارهای شگفت&shy;&zwnj;انگیز قرن پنجم هجری و سرگذشت حیرت&zwnj;آور آن&raquo; بیان کرد. یکی از این نسخه&zwnj;ها پاره&zwnj;ای از قرآنی چهارده پارۀ کاغذی است که مطابق با یادداشت آغازینش در سال ۳۲۷ق کتابت شده است. از میان محققانِ آن زمان صرفا حبیب&zwnj;الله فضایلی بود که در یک سطر این نسخه را به منزلۀ یکی از قرآن&zwnj;های کهن کوفی شرقی معرفی کرد و تصاویر و اطلاعاتی عمومی از آن نیز اخیرا در کتاب شاهکارهای هنری آستان قدس رضوی منتشر شد. به رغم قدمت تاریخی، این نسخه ناشناخته باقی ماند جز اینکه در سال&zwnj;های اخیر کارکنان کتابخانۀ آستان قدس رضوی گاه و بیگاه در مصاحبه&zwnj;هایشان، آن را کهن&zwnj;ترین نسخۀ وقفی حرم امام رضا (ع) معرفی می&zwnj;کنند.</span></p>
<p><span style="font-size: 18pt;">قرآن ۳۲۷ق که به واسطۀ نام واقفش به قرآن کشواد بن املاس نیز معروف شده است، در آغاز جزو نخست وقف&zwnj;نامه&zwnj;ای دارد که برگ اولش افتاده است. اما در برگ دوم تاریخ کتابت ۳۲۷ق و محل کتابت، اصفهان، درج شده است. بدین ترتیب این مصحف کهن&zwnj;ترین قرآن کاغذی تاریخ&zwnj;دار جهان اسلام است. پیش از این جاناتان بلوم قرآن علی بن شاذان رازی، مورخ ۳۶۱ق، را کهن&zwnj;ترین نسخه دانسته بود. دیگر اینکه این مصحف کهن&zwnj;ترین قرآنی است که محل کتابتش در رقم ذکر شده است. به ویژه اینکه محل کتابت آن اصفهان است، شهری که در سال ۳۲۷ق به تازگی به سلطۀ مرداویج زیاری درآمده بود و می&zwnj;تواند به منزلۀ کهن&zwnj;ترین کانون قرآن&zwnj;پردازی ایران شناخته شود.</span></p>
<p><span style="font-size: 18pt;">ظاهرا در طی بازسازی&shy; حرم امام رضا در سال&zwnj;های بعد پاره&zwnj;ای دیگر از این قرآن کشف شد که یادداشت آغازش گواهی می&zwnj;دهد این نسخه را شخصی به نام مسلم بن حسین حسوله از طرف کشواد بن املاس بر حرم امام رضا (ع) وقف کرده است. این مسلم بی&zwnj;شک یکی از اعضای خاندان مشهور حسوله است؛ خاندانی که در سدۀ چهارم و پنجم برای آل بویه دبیری می&zwnj;کردند و مشهورترینشان ابوالعلا محمد بن علی حسوله (ف ۴۵۰ق)، معروف به صفی&zwnj;الحضرتین، وزیر شیعۀ آل بویه، غزنویان و سلجوقیان بود. از بررسی نام اعضای این خاندان بر می&zwnj;آید مسلم بن حسین احتمالا پسر عموی ابوالعلا محمد بوده و بدون شک این نسخه در سدۀ پنجم بر حرم امام رضا (ع) وقف شده است در نتیجه نمی&zwnj;تواند کهن&zwnj;ترین نسخۀ وقف شده بر حرم امام رضا (ع) تلقی شود.</span></p>
<p><span style="font-size: 18pt;">خط نسخه، کوفی شرقی است با ویژگی&zwnj;های منحصربه&zwnj;فرد که سبکش با قرآن&zwnj;های شرق ایران، همچون قرآن&zwnj;های عصر غزنوی کاملا متفاوت است. در اینجا ارتفاع حروف عمودی کوتاه است، اتصال حروف با خطوط نسبتا نازک &laquo;v&raquo; شکل کتابت می&zwnj;شود، میل به تدویر زیاد، و فاصله حروف مطابق با سنت کوفی اولیه زیاد است. دست کم پنج قرآن دیگر با خطی مشابه با خط قرآن کشواد در مجموعه&zwnj;های دیگر هست و با توجه به مشخص بودن محل کتابت قرآن کشواد، می&zwnj;توان نتیجه گرفت این سبک در سدۀ چهارم در اصفهان رواج داشته است. از طرفی با توجه به اینکه در مقدمۀ الفهرست از قلمی به نام &laquo;اصفهانی&raquo; در زمرۀ اقلام کتابت قرآن سخن رفته آیا ممکن است این سبک همان قلم اصفهانی باشد؟ فعلا در این باره با قاطعیت نمی&zwnj;توان اظهار نظر کرد اما دست کم به استناد این نسخه می&zwnj;توان قدمی در شناخت سبکی منطقه&zwnj;ای در مرکز ایران برداشت و روایتی تازه دربارۀ این بخش از تاریخ خوشنویسی سده&zwnj;های نخستین ایران عرضه کرد.</span></p>
<p><span style="font-size: 18pt;">&nbsp;</span></p>
</div>
</div>
<div><span style="font-size: 18pt;">۱.</span></div>
<div>
<p><span style="font-size: 18pt;">متن حاضر خلاصۀ مقاله&zwnj;ای از نگارنده است که به زودی منتشر خواهد شد؛ مشخصات مقاله به این شرح است:</span></p>
<p><span style="font-size: 18pt;">Sahragard, Mahdi. &ldquo;Revived leafs: The Koran endowed by Kashwād b. Amlās as the oldest papern Koran&rdquo;, Journal of Islamic Manuscript (forthcoming).</span></p>
</div>
</div>
<div class="timeContent ng-scope" style="box-sizing: border-box; outline: none; width: 664px; height: 100px; padding: 25px 15px; color: #333333; font-family: BBCNassim, 'Helvetica Neue', Helvetica, Arial, sans-serif; font-size: 14px;">
<div class="dBox" style="box-sizing: border-box; outline: none; height: 50px; width: auto; float: right; margin-left: 10px;">&nbsp;</div>
</div>
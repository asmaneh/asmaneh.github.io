--- 
title: "ساختن و خواندن ۶: جست‌وجوی آداب تعلیم و تعلّم معماری و هنر در سه اثر داستانی: هری پاتر و زندانی آزکابان، برادران کارامازوف و مرشد و مارگاریتا" 
authors: tabatabaei 
types: blog 
featured: false
slug: naDjV 
--- 
<p dir="RTL"><span lang="FA">تربیت معماران و هنرمندان گذشته در فهم عمیق زندگی و رسوم زمانشان، بسیار درآمیخته با ادبیات بود.<a title="" href="file:///C:/Users/Dena/Downloads/%D8%B3%D8%A7%D8%AE%D8%AA%D9%86%20%D9%88%20%D8%AE%D9%88%D8%A7%D9%86%D8%AF%D9%86%20%DB%B6%20%D8%AC%D8%B3%D8%AA_%D9%88%D8%AC%D9%88%DB%8C%20%D8%A2%D8%AF%D8%A7%D8%A8%20%D8%AA%D8%B9%D9%84%DB%8C%D9%85%20%D9%88%20%D8%AA%D8%B9%D9%84%D9%91%D9%85%20%D9%85%D8%B9%D9%85%D8%A7%D8%B1%DB%8C%20%D9%88%20%D9%87%D9%86%D8%B1%20%D8%AF%D8%B1%20%D8%B3%D9%87%20%D8%A7%D8%AB%D8%B1%20%D8%AF%D8%A7%D8%B3%D8%AA%D8%A7%D9%86%DB%8C%20%D9%87%D8%B1%DB%8C%20%D9%BE%D8%A7%D8%AA%D8%B1%20%D9%88%20%D8%B2%D9%86%D8%AF%D8%A7%D9%86%DB%8C%20%D8%A2%D8%B2%DA%A9%D8%A7%D8%A8%D8%A7%D9%86%D8%8C%20%D8%A8%D8%B1%D8%A7%D8%AF%D8%B1%D8%A7%D9%86%20%DA%A9%D8%A7%D8%B1%D8%A7%D9%85%D8%A7%D8%B2%D9%88%D9%81%20%D9%88%20%D9%85%D8%B1%D8%B4%D8%AF%20%D9%88%20%D9%85%D8%A7%D8%B1%DA%AF%D8%A7%D8%B1%DB%8C%D8%AA%D8%A7.docx#_ftn1" name="_ftnref1"><span dir="LTR"><!-- [if !supportFootnotes]-->[۱]<!--[endif]--></span></a> آن&zwnj;ها ادب ارتباط با استاد و همکار و بانی را از این طریق می&zwnj;آموختند و در کار از آن بهره می&zwnj;بردند. امروز با عدم ارتباط پیوسته و نظام&zwnj;مند آموزش معماری و هنر از آثار ادبی، معماران و هنرمندان منبعی جز نظر به رفتار استادان خود برای این موضوع ندارند. به این خاطر در جست&zwnj;وجویی اکتشافی به سراغ سه اثر تأثیرگذار ادبی رفتم تا ببینم از این سه نمونه&zwnj;ی ادبی مهم زمانه، چه درس&zwnj;هایی می&zwnj;توان برای آداب تعلیم و تعلّم معماری و هنر گرفت. این سه اثر، یعنی هری پاتر و زندانی آزکابان از جی. کی رولینگ ، برادران کارامازوف از فئودور داستایفسکی و مرشد و مارگاریتا از میخائیل بولگاکف را می&zwnj;توان سه نمونه از آثار ادبی کلاسیک این روزگار خواند. در هرسه&zwnj;ی این داستان&zwnj;ها تحول عمیق درونی و زیباشناختی شخصیت&zwnj;های داستان، یکی از تم&zwnj;های اصلی است و به این دلیل این سه را مرتبط با آموزش معماری و هنر یافتم. پس در هر داستان پرسش اصلیْ یافتن آدابی در تعامل افراد ( استاد، دانشجو، همکار و کارفرما ) در فرآیند خلق هنری و خصوصاً حین آموزش آن است. البته در این&zwnj;جا بیشتر هدفم طرح پرسش&zwnj;هایی در باب این آداب است و نه یافتن پاسخ&zwnj;های متقن و نهایی آن.</span></p>
<p dir="RTL"><span lang="FA">۱.هری پاتر و زندانی آزکابان</span></p>
<p dir="RTL"><span lang="FA">داستان جلد سوم از مجموعه&zwnj;ی هری پاتر، ماجرای فرار کردن متهم خطرناکی به نام سیریوس بلک از زندان آزکابان و خطراتی است که به واسطه&zwnj;ی این اتفاق هری و دیگر دوستانش در مدرسه&zwnj;ی علوم و فنون جادوگری هاگوارتز را تهدید می&zwnj;کند. در این&zwnj;جا نمی&zwnj;خواهم به پیرنگ اصلی داستان بپردازم. موضوع مربوط به پرسش ما در این کتاب این است که هری و دوستانش در مدرسه&zwnj;ی هاگواتز هنر جادوگری می&zwnj;آموزند. جادوگری&zwnj;ای که چه از این نظر که مهارتی عملیست و چه از نظر ارتباطش با کیمیاگری قابل مقایسه با معماری است.</span></p>
<p dir="RTL"><span lang="FA">۱.۱.همه جادوگرند</span></p>
<p dir="RTL"><span lang="FA">به نظر یکی از دلایل استقبال گسترده&zwnj;ی دانش&zwnj;آموزان&zwnj; از مجموعه داستان&zwnj;های هری پاتر این است که در مدرسه&zwnj;ی هاگوارتز، پیش از هیچ رقابت و اثبات توانايي&zwnj;ای، همه جادوگرند. بر خلاف مدرسه&zwnj;های ما که برای نشان دادن استعداد و صلاحیت هنری، دانشجو باید چیزی از خود نشان دهد تا مورد پسند طبع استاد افتد، در هاگوارتز شما پیش از نشان دادن هیچ چیزی، در مهم&zwnj;ترین توانایی آن&zwnj;جا یعنی جادوگر بودن، از پیش پذیرفته&zwnj;اید. به واسطه&zwnj;ی این مورد اول می&zwnj;توان به این اندیشید که آیا بهتر نیست ما هم در نحوه&zwnj;ی نظر کردنمان به توانایی هنرمندانه&zwnj;ی افراد در آموزش معماری و هنر بازنگری کنیم؟ و این پیش فرض را از مدرسه&zwnj;ی هنری که بسیاری کودکان و نوجوانان در سراسر جهان آن را به کلاس&zwnj;های درسشان ترجیح دادند و زیر نیمکتشان به آن سفر کردند بیاموزیم؟ </span></p>
<p dir="RTL"><span lang="FA">۱.۲.دیوانه&zwnj;ساز نباش</span></p>
<p dir="RTL"><span lang="FA">دیوانه&zwnj;ساز<a title="" href="file:///C:/Users/Dena/Downloads/%D8%B3%D8%A7%D8%AE%D8%AA%D9%86%20%D9%88%20%D8%AE%D9%88%D8%A7%D9%86%D8%AF%D9%86%20%DB%B6%20%D8%AC%D8%B3%D8%AA_%D9%88%D8%AC%D9%88%DB%8C%20%D8%A2%D8%AF%D8%A7%D8%A8%20%D8%AA%D8%B9%D9%84%DB%8C%D9%85%20%D9%88%20%D8%AA%D8%B9%D9%84%D9%91%D9%85%20%D9%85%D8%B9%D9%85%D8%A7%D8%B1%DB%8C%20%D9%88%20%D9%87%D9%86%D8%B1%20%D8%AF%D8%B1%20%D8%B3%D9%87%20%D8%A7%D8%AB%D8%B1%20%D8%AF%D8%A7%D8%B3%D8%AA%D8%A7%D9%86%DB%8C%20%D9%87%D8%B1%DB%8C%20%D9%BE%D8%A7%D8%AA%D8%B1%20%D9%88%20%D8%B2%D9%86%D8%AF%D8%A7%D9%86%DB%8C%20%D8%A2%D8%B2%DA%A9%D8%A7%D8%A8%D8%A7%D9%86%D8%8C%20%D8%A8%D8%B1%D8%A7%D8%AF%D8%B1%D8%A7%D9%86%20%DA%A9%D8%A7%D8%B1%D8%A7%D9%85%D8%A7%D8%B2%D9%88%D9%81%20%D9%88%20%D9%85%D8%B1%D8%B4%D8%AF%20%D9%88%20%D9%85%D8%A7%D8%B1%DA%AF%D8%A7%D8%B1%DB%8C%D8%AA%D8%A7.docx#_ftn2" name="_ftnref2"><span dir="LTR"><!-- [if !supportFootnotes]-->[۲]<!--[endif]--></span></a>ها نگهبانان زندان آزکابانند که به خاطر فرار سیریوس بلک از آن&zwnj;جا خارج شده&zwnj;اند و در جاهای مختلفی چون کوپه&zwnj;ی قطار سریع&zwnj;السیر هاگوارتز و درون محوطه&zwnj;ی قلعه،&zwnj; هری و دوستانش با آن&zwnj;ها مواجه می&zwnj;شوند. دیوانه سازها از امید و شادی و خاطرات خوش درون انسان&zwnj;ها تغذیه می&zwnj;کنند و حضورشان باعث ایجاد حس یأس و ناامیدی است. دیوانه&zwnj;سازها در داستان هری پاتر موجوداتی خیالی&zwnj;اند اما نتیجه&zwnj;ی عمل آن&zwnj;ها به نتیجه&zwnj;ی بازی&zwnj;های روانی افراد خودشیفته که تنها غلبه بر روح و روان دیگران آن&zwnj;ها را ارضا می&zwnj;کند بسیار نزدیک است. دیوانه&zwnj;ساز نبودن در تعامل با دیگران برای خلق اثری هنرمندانه امری ضروری است. چه این تعامل میان استاد و دانشجو باشد و چه میان معمار و کارفرما.</span></p>
<p dir="RTL"><span lang="FA">۱.۳. آموزش ساخت سپر محافظ</span></p>
<p dir="RTL"><span lang="FA">در داستان هری پاتر و زندانی آزکابان لوپین، مدرس درس دفاع دربرابر جادوی سیاه، به هری طرز ساخت سپر محافظ در مقابل دیوانه&zwnj;سازها را یاد می&zwnj;دهد. سپری که با خواندن یک ورد، تکان دادن چوب دستی و تمرکز بر یک خاطره&zwnj;ی خوش زندگی پدید می&zwnj;آید. آیا ما معماران هم در مواجهه با دیوانه&zwnj;سازهای حقیقی محیط حرفه&zwnj;ای نیاز به یادگیری طرز ساخت سپر محافظ نداریم؟ چنین سپر محافظی از چه چیز می&zwnj;تواند ساخته شود؟ مثلاً در مقابل همکاری که با دوز و کلک پروژه&zwnj;مان را می&zwnj;دزدد، کارفرمایی که مدام با طعنه ذوقمان را کور می&zwnj;کند یا استادی که توهین می&zwnj;کند و در حضور دیگران تحقیرمان می&zwnj;کند، با چه سپر محافظی باید مقابله کنیم؟ آیا لازم نیست در تعلیم و تعلّم معماری به این جنبه&zwnj;های کار حرفه&zwnj;ای هم بپردازیم و ساختن سپرهای محافظی در مقابل آن&zwnj;ها را تمرین کنیم؟</span></p>
<p dir="RTL"><span lang="FA">۲.برادران کارامازوف</span></p>
<p dir="RTL"><span lang="FA">پیرنگ داستان برادران کارامازوف ماجرای به قتل رسیدن فئودور کارامازوف، پدر ملعون و هوس&zwnj;باز برادران داستان است. هرچند نویسنده با طرح پرسشی درباره&zwnj;ی یکی از سه فرزند این پیرمرد یعنی الکسی- آلیوشا داستان را آغاز می&zwnj;کند و می&zwnj;گوید او قهرمان داستان من است، شاید خوانندگان هم موافق باشند و شاید هم نه. او با این کار توجه خواننده را به سیر تحول آلیوشا در بطن داستان جلب می&zwnj;کند. &nbsp;در این داستان با سه شخصیت نمونه مواجه&zwnj;ایم که هر یک را می&zwnj;توان نماینده&zwnj;ی یک نوع تعامل با جهان و آرکی&zwnj;تایپی روانی قلمداد کرد. هر سه&zwnj;ی برادران کم و بیش روند تحول عمیق درونی را طی می&zwnj;کنند و به این خاطر رمان روان&zwnj;شناختی داستایفسکی را می&zwnj;توان آینه&zwnj;ای برای فهم طرز مواجهه با سه الگوی مختلف شخصیتی و نحوه&zwnj;ی تعامل با آن&zwnj;ها دانست و از این حیث شاید برای شناخت آداب تعامل با دیگری ( استاد، دانشجو، همکار و کارفرما) در هنر و معماری که گاه با عمیق&zwnj;ترین لایه&zwnj;های درونی افراد در ارتباط است، مفید باشد.</span></p>
<p dir="RTL"><span lang="FA">۲.۱.احترام به دیمیتری</span></p>
<p dir="RTL"><span lang="FA">میان این سه برادر کمترین تحول درونی را در بزرگترین برادر، یعنی دیمیتری، می&zwnj;توان یافت. او که خود لبریز از شوری مستانه است حتی در دادگاه هم بیش از آن که نگران مجرم شناخته شدنش باشد، نگران خدشه وارد شدن به شرافت و جوانمردی&zwnj;اش است. دیمیتری یا دیمیتری&zwnj;ها چون صخره&zwnj;ای استوارند. شاید گاهی منطقشان با ارزش&zwnj;های زمانه هماهنگ نباشد؛ شاید حتی گاهی رفتارشان عجیب یا مسخره به نظرمان بیاید؛ اما آن&zwnj;ها از منبع بی&zwnj;پایان نیرویی درونی تغذیه می&zwnj;کنند و لازم است در مواجهه با ایشان این منبع درونیشان به رسمیت شناخته شود. تنها کسی که در داستان هیچ شکی به راستگویی دیمیتری ندارد و با وجود همه&zwnj;ی شواهد علیه او همواره سخنش را صادقانه&zwnj;تر از هر نشانه&zwnj;ی دیگری می&zwnj;داند، آلیوشاست. طرز برخورد آلیوشا با دیمیتری الگویی قدرتمند برای مواجهه&zwnj;ی عمیق و هنرمندانه با دیمیتری&zwnj;های نمونه است، برخوردی که آن&zwnj;ها را در حیات درونیشان به رسمیت می&zwnj;شناسد و هیچ وقت در صدق کلامشان تردید نمی&zwnj;کند.</span></p>
<p dir="RTL"><span lang="FA">۲.۲.مراقبت از ایوان</span></p>
<p dir="RTL"><span lang="FA">ایوان، برادر میانی، نمادی از عقلانیتی خشک و البته بسیار آزاداندیش و تا حد زیادی تکثرگراست. درد دیگری برای او بسیار رنج آور است و نمی&zwnj;تواند لحظه&zwnj;ای با غفلت از آن بگذراند. همین باعث می&zwnj;شود که در مقامِ سخن حتی مرگ پدر پست و رباخوارشان که به پسرش هم رحم نمی&zwnj;کند و به نامزد او هم نظر دارد را، برای کمتر شدن رنج دیگران مقبول بداند. سخنی که هرچند او تنها در مقام نظر از آن دم می&zwnj;زند، اما در ادامه فقط در همین مقام باقی نمی&zwnj;ماند و فاجعه&zwnj;ای به بار می&zwnj;آورد. ایوان در آزاداندیشی خود بی پرواست و همین بی&zwnj;پروایی او را در انتها در چاه وهمی غریب زندانی می&zwnj;کند و با شخص شیطان مواجه&zwnj;اش می&zwnj;کند. ایوان از درد دیگری همواره در رنج است و نیازمند مراقبت است. باز آلیوشاست که این وضعیت او را به خوبی درک می&zwnj;کند و با وجود ایمان مسیحی&zwnj;اش، در کفرآمیزترین سخنان هم دل به جان کلام او می&zwnj;دهد تا شاید بارقه&zwnj;ای از روشنی در اعماق وجود او بیابد. چرا که آلیوشا به خوبی می&zwnj;داند با وجود باور به راهکارهای متفاوت، در نقطه&zwnj;ی عزیمت آن دو مشترکند و هر دو یک چیز می&zwnj;خواهند: کمتر شدن درد دیگری.</span></p>
<p dir="RTL"><span lang="FA">۲.۳.زنده&zwnj;باد آلیوشا</span></p>
<p dir="RTL"><span lang="FA">اما برادر سوم الکسی- آلیوشا که در ابتدا می&zwnj;خواهد معتکف دیر شود اما به توصیه&zwnj;ی استادش پدر زوسیما از این کار منصرف می&zwnj;شود و زندگی در میان خلق را برمی&zwnj;گزیند. او شگرف&zwnj;ترین تحول درونی در این داستان و شاید یکی از نمونه&zwnj;های بی&zwnj;نظیر در تاریخ ادبیات را از سر می&zwnj;گذراند. در طول داستان برادران کارامازوف، بسیاری افراد از نام کارامازوف به عنوان ناسزایی استفاده می&zwnj;کنند؛ هربار کسی می&zwnj;گوید تو هم یک کارامازوفی منظورش این است که تو هم ژن همان پیرمرد هوس&zwnj;باز و متعفن را داری. اما آلیوشا در فرآیند خودسازی&zwnj;اش در نهایت به این نفرین پایان می&zwnj;دهد و کتاب را با فریاد زنده باد کارامازوف به پایان می&zwnj;رساند. در نگاهی کلان&zwnj;تر، کارامازوف در این داستان همان انسان است و در بررسی ما معمار. معماری که در تعامل با دیگران می&zwnj;تواند متقلب و هوس&zwnj;باز باشد؛ و می&zwnj;تواند تعامل با خلق در حرفه&zwnj;اش را دستمایه&zwnj;ی تزکیه&zwnj;ی خود و هر روز بهتر شدن قرار دهد.</span></p>
<p dir="RTL"><span lang="FA">۳.مرشد و مارگاریتا</span></p>
<p dir="RTL"><span lang="FA">مرشد و مارگاریتا سه روایت موازی است که در انتها و برای پاسخ به پرسشی فلسفی راجع به اختیار آدمی به هم می&zwnj;آمیزند. این سه روایت یکی ماجرای مصلوب شدن حضرت عیسی مسیح (ع) از دید پونتیوس پیلاطوس حاکم است. دیگری حضور موسیو وولند یا همان شیطان در شهر مسکو و سومی روایت تحول درونی دختری به نام مارگاریتا به واسطه&zwnj;ی عشقش به نویسنده&zwnj;ای پریشان&zwnj;حال به نام مرشد و در تعامل با موسیو وولند و گروه موجودات اهریمنی همراهش. از این میان روایت سوم که متمرکز بر نحوه&zwnj;ی تعامل مارگاریتا با موقعیت پیچیده&zwnj;ی خودش است، بیش از دو روایت دیگر مرتبط با پرسش ما از آداب تعلیم و تعلّم معماری و هنر است.</span></p>
<p dir="RTL"><span lang="FA">۳.۱.از شیطان نترس</span></p>
<p dir="RTL"><span lang="FA">اولین و شاید مهم&zwnj;ترین آموزه&zwnj;ی تعامل هنرمندانه&zwnj;ی مارگاریتا با وضعیت پیچیده و عجیبش، با مسئله&zwnj;ای که هم در آن عشق حاضر است و هم شیطان، این است که او از شیطان و گروه موجودات اهریمنی همراهش نمی&zwnj;ترسد. او شجاع است و شجاعانه تغییر می&zwnj;کند، بازی&zwnj;های او را می&zwnj;خواند و می&zwnj;داند که چه زمان باید عمل کند و چه زمان هیچ کاری نباید بکند و لازم است صبر کند. مارگاریتا تنها کسی است که حضور شیطان در مسکو را می&zwnj;پذیرد و سعی می&zwnj;کند با قواعد هر لحظه تازه شونده، با او تعامل کند. این نحوه&zwnj;ی تعامل با شیطانی که به وضوح شر است، رمز پیروزی نهایی مارگاریتاست. او در این داستان که چنان که گفتیم پرسشی عمیق از اختیار آدمی را مطرح می&zwnj;کند، همواره به نقش اختیار خودش ایمان دارد. ما هم در معماری بسیاری اوقات یک فرم، یک فکر یا یک ایده را در نظر اول پلید و شیطانی می&zwnj;دانیم، بسیاری اوقات این از تقدّس بی&zwnj;جهتی است که به دانسته&zwnj;های خودمان، سبک&zwnj;های مورد پسندمان و یا معماران محبوبمان داده&zwnj;ایم، آموزه&zwnj;ی مارگاریتا برای ما معماران این است، به اختیار خودت ایمان داشته باش و از شیطان نترس. </span></p>
<p dir="RTL"><span lang="FA">۳.۲.بازی را ادامه بده</span></p>
<p dir="RTL"><span lang="FA">مارگاریتا بازی را حتی در سخت&zwnj;ترین لحظات هم ترک نمی&zwnj;کند، او هم مانند آلیوشا مرحله به مرحله تغییر می&zwnj;کند و البته با این تفاوت که این&zwnj;بار شیطان و جادوهای سیاه او را دستمایه&zwnj;ی تزکیه&zwnj;ی خود می&zwnj;کند. نه این که شیطان بخواهد چنین کند اما مارگاریتا از قدرت خود او استفاده می&zwnj;کند تا به هدفش برسد و از او بهتر بازی می&zwnj;کند. بعضی متفکرانِ معماریْ خلق هنری و طراحی را با بازی قیاس کرده&zwnj;اند. از این رو نحوه&zwnj;ی بازی&zwnj; کردن مارگاریتا در این داستان، درس دیگری هم برای ما در آداب تعلیم و تعلّم معماری و هنر دارد: خستگی&zwnj;ات را در کن، اما بازگرد و بازی را ادامه بده.</span></p>
<p dir="RTL"><span lang="FA">۳.۳.سرانجام بازگو کیستی</span></p>
<p><span dir="RTL" lang="FA">رمان مرشد و مارگاریتا با نقل قولی از فاوست گوته آغاز می&zwnj;شود : &laquo; سرانجام بازگو کیستی / ای قدرتی که به خدمتش کمر بسته&zwnj;ام / قدرتی که همواره خواهان شر است / اما همیشه عمل خیر می&zwnj;کند.&raquo; این نقل قول که چکیده&zwnj;ای از همان پرسش فلسفی حاضر در متن هر سه روایت داستان است، ما را بیش از هر چیز متوجه ارزش یک امر در آداب خلق هنرمندانه می&zwnj;کند: نیّت درونی&zwnj;ای که وقتی چون مارگاریتا همواره یک سویه&zwnj;ی مشخص و مستحکم دارد، وقتی همواره به عشق دیگری و کمتر کردن رنج او معطوف است، حتی پلیدترین نیروها، حتی خود شخص شیطان در این داستان را هم مجبور به زانو زدن می&zwnj;کند، مجبورش می&zwnj;کند که به واسطه&zwnj;ی نیّت پاک مارگاریتا، در خدمت عشق و هنر درآید.</span></p>
<div><!-- [if !supportFootnotes]--><br clear="all" /><hr align="left" size="1" width="33%" /><!--[endif]-->
<div id="ftn1">
<p dir="RTL"><a title="" href="file:///C:/Users/Dena/Downloads/%D8%B3%D8%A7%D8%AE%D8%AA%D9%86%20%D9%88%20%D8%AE%D9%88%D8%A7%D9%86%D8%AF%D9%86%20%DB%B6%20%D8%AC%D8%B3%D8%AA_%D9%88%D8%AC%D9%88%DB%8C%20%D8%A2%D8%AF%D8%A7%D8%A8%20%D8%AA%D8%B9%D9%84%DB%8C%D9%85%20%D9%88%20%D8%AA%D8%B9%D9%84%D9%91%D9%85%20%D9%85%D8%B9%D9%85%D8%A7%D8%B1%DB%8C%20%D9%88%20%D9%87%D9%86%D8%B1%20%D8%AF%D8%B1%20%D8%B3%D9%87%20%D8%A7%D8%AB%D8%B1%20%D8%AF%D8%A7%D8%B3%D8%AA%D8%A7%D9%86%DB%8C%20%D9%87%D8%B1%DB%8C%20%D9%BE%D8%A7%D8%AA%D8%B1%20%D9%88%20%D8%B2%D9%86%D8%AF%D8%A7%D9%86%DB%8C%20%D8%A2%D8%B2%DA%A9%D8%A7%D8%A8%D8%A7%D9%86%D8%8C%20%D8%A8%D8%B1%D8%A7%D8%AF%D8%B1%D8%A7%D9%86%20%DA%A9%D8%A7%D8%B1%D8%A7%D9%85%D8%A7%D8%B2%D9%88%D9%81%20%D9%88%20%D9%85%D8%B1%D8%B4%D8%AF%20%D9%88%20%D9%85%D8%A7%D8%B1%DA%AF%D8%A7%D8%B1%DB%8C%D8%AA%D8%A7.docx#_ftnref1" name="_ftn1"><span dir="LTR"><!-- [if !supportFootnotes]-->[۱]<!--[endif]--></span></a> <span lang="FA">&nbsp;قیومی بیدهندی، مهرداد. <em>گفتارهایی در مبانی و تاریخ معماری و هنر</em>. انتشارات علمی فرهنگی: ۱۳۹۰. صفحه&zwnj;ی ۱۱۸</span></p>
</div>
<div id="ftn2">
<p dir="ltr"><a title="" href="file:///C:/Users/Dena/Downloads/%D8%B3%D8%A7%D8%AE%D8%AA%D9%86%20%D9%88%20%D8%AE%D9%88%D8%A7%D9%86%D8%AF%D9%86%20%DB%B6%20%D8%AC%D8%B3%D8%AA_%D9%88%D8%AC%D9%88%DB%8C%20%D8%A2%D8%AF%D8%A7%D8%A8%20%D8%AA%D8%B9%D9%84%DB%8C%D9%85%20%D9%88%20%D8%AA%D8%B9%D9%84%D9%91%D9%85%20%D9%85%D8%B9%D9%85%D8%A7%D8%B1%DB%8C%20%D9%88%20%D9%87%D9%86%D8%B1%20%D8%AF%D8%B1%20%D8%B3%D9%87%20%D8%A7%D8%AB%D8%B1%20%D8%AF%D8%A7%D8%B3%D8%AA%D8%A7%D9%86%DB%8C%20%D9%87%D8%B1%DB%8C%20%D9%BE%D8%A7%D8%AA%D8%B1%20%D9%88%20%D8%B2%D9%86%D8%AF%D8%A7%D9%86%DB%8C%20%D8%A2%D8%B2%DA%A9%D8%A7%D8%A8%D8%A7%D9%86%D8%8C%20%D8%A8%D8%B1%D8%A7%D8%AF%D8%B1%D8%A7%D9%86%20%DA%A9%D8%A7%D8%B1%D8%A7%D9%85%D8%A7%D8%B2%D9%88%D9%81%20%D9%88%20%D9%85%D8%B1%D8%B4%D8%AF%20%D9%88%20%D9%85%D8%A7%D8%B1%DA%AF%D8%A7%D8%B1%DB%8C%D8%AA%D8%A7.docx#_ftnref2" name="_ftn2"><!-- [if !supportFootnotes]-->[2]<!--[endif]--></a> dementor</p>
</div>
</div>
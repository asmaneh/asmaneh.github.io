--- 
title: "بررسی مراتب معماری در نسبت با هستی و انسان در مثنوی معنوی| حمیدرضا پیشوایی" 
authors: asmaneh 
types: research 
featured: false
slug: sB45 
--- 
<p>در مثنوی معنوی نظریۀ معماری مدونی وجود ندارد، اما مولانا&nbsp; اندیشه&zwnj;ای در باب هر امرِ حق دارد که معماری و هنر را هم شامل می&zwnj;شود. نزد او معیارهای هنر و معماری مطلوب جدا از &laquo;حقیقت&raquo; نیست. هنر ابژه&zwnj;ای بیرونی نیست که تعاریف و اشکال متعدد داشته باشد، بلکه همۀ شأن آن به میزان بهره&zwnj;ای است که از حقیقت و مراتب والاتر وجودی دارد. این امر در مورد معماری هم صادق است.&nbsp;</p>
<p>در این تحقیق، حمیدرضا پیشوایی، به دنبال فهم کیستی هنرمند و معمار و چیستی معماری و شأن آن در جهان مولانا است. بدین منظور، می&zwnj;کوشد اصول تفکر مولانا دربارۀ معماری را از متن مثنوی معنوی استنباط کند. این تحقیق چهار فصل دارد. فصل اول،&laquo;مبانی نظری&raquo;، به بررسی سر فصل&zwnj;هایی از اندیشۀ مولانا اختصاص دارد که برای ورود به موضوع تحقیق لازم است. در فصل دوم، &laquo;شأن معماری در مثنوی معنوی&raquo;، شأن معماری در مثنوی را از جهات گوناگون بررسی می&zwnj;شود؛ معماری چون صنعت، معماری در زبان مثنوی، جایگاه خیال در معماری، عمارت و ویرانی، جهان معماری مولوی، مکان&zwnj;های مطلوب نزد او، معماری ذکر. با روشن شدن شأن معماری نزد مولوی، در فصل سوم، &laquo;مکان و عالَم کبیر&raquo;، به نسبت میان مکان و هستی و فصل چهارم، &laquo;مکان و عالَم صغیر&raquo;، به نسبت میان مکان و انسان می&zwnj;پردازد.&nbsp;</p>
<p><strong>حمیدرضا پیشوایی. &laquo;آسمان&zwnj;ها و آسمانه&zwnj;ها در مثنوی معنوی: بررسی مراتب معماری در نسبت با هستی و انسان&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. استاد مشاور: دکتر شهرام پازوکی. تهران: دانشگاه شهید بهشتی، بهمن۱۳۹۰.</strong></p>
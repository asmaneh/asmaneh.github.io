--- 
title: "ساختن و خواندن ۵: طراحی فضای داستان" 
authors: tabatabaei 
types: blog 
featured: false
slug: FQVy 
--- 
<p style="text-align: justify;">سال گذشته (ترم اول و دوم سال تحصیلی ۹۸ &ndash; ۹۹)&nbsp; فرصتی مهیا شد تا به آموزش واحد درسی&nbsp; مقدمات طراحی معماری دو در دانشگاه فنی و مهندسی گرمسار بپردازم. بیشتر دانشجویان کلاسْ ترم سوم کارشناسی معماری بودند و آشنایی اولیه&zwnj;ای با رشته&zwnj;ی معماری داشتند. واحدهایی مثل مقدمات طراحی معماری یک، بیان معماری یک و دو و هندسه مناظر و مرایا را گذرانده بودند و قرار بود تا در این کلاس برای دروس طرح معماری آماده شوند. برای طرح&zwnj;ریزی برنامه&zwnj;ی کلاس با مدرس قبلی درس و مدرس&zwnj;های واحد&zwnj;های قبل و بعد گفت&zwnj;وگوهایی کردم تا بفهمم انتظار کلی آن&zwnj;ها از این واحد چیست و این واحد چه جایگاهی در روند کلی آموزشی آن دانشگاه دارد؟ آن چه دریافتم پرورش کلی دانشجو در قابلیت&zwnj;های مختلف طراحی اعم از ترسیم، ساخت، فهم سازه&zwnj;ای، توجه به وجوه مختلف بستر، فهم رابطه&zwnj;ی فرم و کارکرد و بسیاری نکات دیگر بود. به عبارت دیگر انتظار این بود که در تمام جنبه&zwnj;های طراحی قدری پیشرفت کنند و تواناتر شوند. آن چه هم در عمل رخ داده بود ارائه&zwnj;ی چند تمرین طراحی در طول ترم بود که گاه فقط ساخت احجامی بی&zwnj;کارکرد بود که صرفاً از نظر بصری و ترکیب حجم درباره&zwnj;شان بحث می&zwnj;شد و گاهی هم طراحی فضاهایی کوچک و ساده مانند کارگاه سفالگری، کافه یا یک رستوران. به نظرم فاصله&zwnj;ای بین این تمرین&zwnj;ها و خواسته&zwnj;های کلی از درس وجود داشت و در کارایی و پیش&zwnj;فرض&zwnj;های هر دو شکل تمرین&zwnj;های رایج تردید داشتم. چه این که در مواجهه&zwnj;های اولیه فرم ساختمان را چون عنصری خودبنیاد و جدا از دیگر وجوه معماری به دانشجو معرفی کنیم و چه آن که با خلاصه کردن معنای کارکرد آن را به جایی برای شستن دست&zwnj;ها و گذاشتن وسایل و مسیرهای حرکتی تقلیل دهیم. هر دو می&zwnj;توانست تصویری ساده شده و مغشوش از معماری را در آغاز کار در ذهن داننشجویان نقش کند. تصمیم گرفتم شکل تازه&zwnj;ای از تمرین&zwnj;ها را طراحی کنم و به این منظور به برنامه&zwnj;ی مصوب آموزشی این واحد رجوع کردم تا در شناخت اهداف کلی مطمئن شوم. تمرین&zwnj;های ارائه شده نزدیک به روش&zwnj;های پیشنهادی در برنامه&zwnj;ی آموزشی بود اما به نظرم نقدهای جدی به موثر بودن آن&zwnj;ها برای اهداف بیان شده در برنامه&zwnj; وجود داشت. در برنامه&zwnj;ی آموزشی آمده بود:</p>
<p style="text-align: justify;">در این درس دانشجویان آماده&zwnj;ی مواجهه با بعد مفهومی طراحی معماری و یا مقوله&zwnj;ی خلاقیت و طراحی در معماری می&zwnj;شوند.&nbsp; بدین منظور و از طریق تمرین&zwnj;های مختلف و پی در پی، دانشجویان با مسئله&zwnj;ی مفهوم در معماری و روش&zwnj;های درک، بیان، نقد و کاربرد آن در طراحی آشنا می&zwnj;شوند و بدین ترتیب وارد عرصه&zwnj;ی خلاقیت و طراحی می&zwnj;شوند. تمرین&zwnj;های این درس با اهداف ذیل تعریف شده است:</p>
<p style="text-align: justify; padding-right: 40px;">تقویت قدرت تجسم، تخیل و تعقل دانشجو</p>
<p style="text-align: justify; padding-right: 40px;">آشنایی با عرصه&zwnj;های مفهومی ( ارزشی ) و کاربرد آن&zwnj;ها در طراحی و طراحی معماری</p>
<p style="text-align: justify; padding-right: 40px;">تقویت مهارت دانشجو در برقرار کردن ارتباطی بین مفاهیم دو بعدی و سه بعدی</p>
<p style="text-align: justify; padding-right: 40px;">آشنایی دانشجو با موضوع عملکرد و رابطه&zwnj;ی آن با فرم در طراحی</p>
<p style="text-align: justify; padding-right: 40px;">آشنایی دانشجو با نقش و جایگاه سازه به عنوان استخوان&zwnj;بندی و مصالح در طراحی</p>
<p style="text-align: justify; padding-right: 40px;">پرورش مهارت استفاده از ابزارهای مختلف برای بیان تفکر معمارانه ( ترسیم و ساخت )</p>
<p style="text-align: justify;">برنامه&zwnj;ی آموزشی بعد از بیان این اهداف باز به گستره&zwnj;ی معنایی و مفهومی معماری توجه می&zwnj;داد و چند سر فصل و تمرین پیشنهاد می&zwnj;کرد، مانند طراحی حروف الفبا، نشان، آرم، تندیس یا بنای یادمان، طراحی یک فضای معماری کوچک و ساده و آشنایی با درک رفتار سازه. آن&zwnj;چه بیش از همه در این برنامه مشهود بود هدف دستیابی دانشجو به فهمی عمیق از معنای کارکرد و فرم در معماری و از طریق آن پرورش تخیل و خلاقیت بود اما هیچ راهکار روشنی برای این منظور پیشنهاد نمی&zwnj;شد و گویا وصول به آن را در طراحی تندیس و یادمان و ترکیب&zwnj;های حجمیِ بیانیه&zwnj;ای می&zwnj;دید. امری که باعث می&zwnj;شد خلاقیت معمار در فرم&zwnj;های تازه و بدیع خلاصه شود. این موضوع وقتی خود را بیشتر نشان داد که در ادامه به منابع پیشنهادی در برنامه رجوع کردم و جز کتاب&zwnj;هایی در زمینه&zwnj;ی گرافیک، ترسیم و سواد بصری در آن ندیدم. گویا خود برنامه آموزشی هم بخش اصلی کار را به مدرس درس سپرده بود و درباره&zwnj;ی آن نظری نداشت. می&zwnj;دانستم بسیاری از مدرسان با سابقه&zwnj;ی معماری برای درک این مفاهیم و خصوصاً رابطه&zwnj;ی فرم و کارکرد دانشجویان را متوجه آثار ارزشمند معماری می&zwnj;کنند و از آن&zwnj;ها می&zwnj;خواهند تا با نظر به آن&zwnj;ها، حضور در فضایشان و مشق کردنشان از آن&zwnj;ها بیاموزند. اما آیا واقعاً هیچ منبع مکتوبی برای فهم عمیق و همزمان معنای کارکرد و فرم و رابطه&zwnj;ی آن&zwnj;ها در معماری وجود نداشت که بتوان به دانشجوی سال&zwnj;های اول عرضه کرد؟</p>
<p style="text-align: justify;">به این منظور سه تمرین برای کلاس طراحی کردم و تلاش کردم در هر یک به ترتیبی به اهداف درس نزدیک شوم. عنوان تمرین پایانی را &laquo; طراحی فضای داستان&raquo; انتخاب کردم اما در انتها علاوه بر تحویل&zwnj;های ترسیمی از دانشجویان هم خواستم هر یک عنوانی برای این تمرین انتخاب کنند و شرحی بر آن بنویسند. قصد دارم&nbsp; در چند یادداشت به شرح تجربه&zwnj;ی آن بپردازم. مجموعه&zwnj;ای از داستان&zwnj;ها که می&zwnj;دانستم در آن&zwnj;ها نقش فضاها پررنگ&zwnj;تر است را معرفی کردم و از دانشجویان خواستم هر کدام یکی از آن&zwnj;ها را انتخاب کنند. هدف تمرین را به مرور و پس از خواندن و بحث کردن درباره&zwnj;ی داستان&zwnj;ها و نسبتشان با معماری در کلاس شرح دادم. قرار شد هر دانشجو بعد از خواندن داستان و تعریف کردن آن در کلاس، چهار تصویر متوالی ( سکانس ) که به ترتیبی بازگو کننده&zwnj;ی فضای داستان خودش است را ترسیم کند و در همزمان ماکتی بسازد که بیانگر یکی از کیفیات فضایی آن داستان باشد. در پیشبرد و تصحیح طرح&zwnj;ها توضیح دادم که منظور از فضای داستانْ بازنمایی تجربه&zwnj;ی معنادار و درآمیخته با تخیل راوی یا راویان است و نه ترسیم عین به عین ساختمان&zwnj;ها و جاهایی که داستان در آن رخ می&zwnj;دهد. پس شیوه&zwnj;های بیان بسیار متنوع شد و انواع ترسیم&zwnj;های غیر واقعی شبیه نقاشی&zwnj;های کوبیستی و سورئالیستی هم به مرور پیدا شد. از طرف دیگر به دنبال ساخت و ترسیم استعاری ساختار روایت داستان نبودم و بارها تصریح کردم که توصیف&zwnj;های فضایی نویسنده برایمان حائز اهمیت است. پس دیدها، فرم&zwnj;ها و موقعیت&zwnj;هایی بر این مبنا طراحی شد. این تمرین با دانشجویان را در دو ترم حضوری و مجازی با مجموعه&zwnj;ای از داستان&zwnj;های کوتاه و بلند از ادبیات ایران و جهان پیش بردیم که فضاهای شهری و ساختمان&zwnj;ها غالباً در آن&zwnj;ها نقشی محوری داشتند. یا چون قهرمانی در داستان سیری را پیش می&zwnj;بردند و همراه شخصیت&zwnj;ها در پیشبرد روایت حاضر بودند و یا زمینه&zwnj;ی رخ دادن بیشتر رویدادهای داستان بودند و به دقت در تناسب با ماجرا خلق شده بودند. این مجموعه عبارت بود از: ۱- قصر از فرانتس کافکا ۲- زن در ریگ روان از کوبو آبه ۳- مرشد و مارگاریتا از میخائیل بولگاکف ۴- شب&zwnj;های روشن از فیودور داستایفسکی ۵- کتابخانه&zwnj;ی بابل از خورخه لوئیس بورخس ۶ &ndash; الف از خورخه لوئیس بورخس ۷- صد سال تنهایی گابریل گارسیا مارکز ۸- برج از جی.جی بالارد ۹ &ndash; تنهایی پر هیاهو از بهومیل هرابال ۱۰- هری پاتر وزندانی آزکابان از جی.کی رولینگ ۱۱- شهرهای نامرئی از ایتالو کالوینو۱۲- اتاقی از آن&nbsp; خود از ویرجینیا وولف ۱۳- خانه&zwnj;روشنان از هوشنگ گلشیری ۱۴- بوف کور از صادق هدایت ۱۵- چراغ&zwnj;ها را من خاموش می&zwnj;کنم از زویا پیرزاد ۱۶- زنبورک خانه از غلامحسین ساعدی.</p>
<p style="text-align: justify;">&nbsp;این تمرین قابلیت&zwnj;های مختلف بهره از ادبیات داستانی به عنوان راهی برای ورود به جهان وسیع معماری را به من نمایاند. هر داستان از دریچه&zwnj;ای تازه به فضاها و ساختمان&zwnj;ها نظر می&zwnj;کرد و تلاش دانشجویان برای بازنمایی آن باعث بروز هرچه بیشتر جزئیات آن زاویه&zwnj;ی دید می&zwnj;شد. مواردی که یا از دریچه&zwnj;ای دیگر ممکن نبود، یا شرح و توضیح آن به دانشجو&nbsp; مستلزم صرف زمان زیاد و انتقال از هم گسیخته&zwnj;ی مطالب به او بود و فهم رابطه&zwnj;اش با معماری بسیار دور می&zwnj;نمود. در چند یادداشت بعدی حاصل این تجربه را با شما در میان می&zwnj;گذارم.</p>
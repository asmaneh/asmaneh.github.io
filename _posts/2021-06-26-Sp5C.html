--- 
title: "اوراق سنگین (۱۲): متن فارسی با خط کوفی سدهٔ پنجم در کتیبه‌های جایدشت فیروزآباد فارس/کتیبهٔ محراب سال ۳۹۳ قمری در امامزاده شاه فضل‌الله جایدشت فیروزآباد| عمادالدین شیخ‌الحکمایی" 
authors: asmaneh 
types: bap 
categories: articles 
tags: فیروزآباد فارس,خط کوفی,جایدشت,عمادالدین شیخ‌الحکمایی,کتیبه‌,امامزاده شاه فضل‌الله 
featured: false
attachedPDF: "/assets/pdf/Sp5C.pdf" 
slug: Sp5C 
--- 
<p>کتیبه&zwnj;هایی که در این مقاله می&zwnj;آید، در سال ۱۳۸۳ در محوطه&zwnj;ای در جنوب روستای روزبدان در منطقۀ جایدشت شهر فیروزآباد استان فارس، در حین خاکبرداری با لودر به دست آمده است.&nbsp;</p>
<p>مضمون اصلی کتیبه&zwnj;ها، فرمان&zwnj;هایی دربارۀ خراج مسجدی است که احتمالا در همین مکان کشف کتیبه قرار داشته است. در باب این مسجد و نام آن که در اصل بی&zwnj;نقطه است، و می&zwnj;توان آن را به اشکال متنوعی خواند، چیزی در منابع جغرافیایی منطقۀ فیروزآباد یافت نشده است.</p>
<p>کتیبه&zwnj;ها از چند جهت اهمیت دارد:</p>
<p>- به&zwnj;رغم کوفی بودن خط، متن همۀ آنها فارسی است و از کهن&zwnj;ترین نمونه&zwnj;های کاربرد از این دست آنهاست.</p>
<p>- بر خلاف بیشتر کتیبه&zwnj;های کوفی که در گورنبشته&zwnj;ها دیده می&zwnj;شود، این کتیبه&zwnj;ها فرمان&zwnj;های حکومتی است.</p>
<p>- این کتیبه&zwnj;ها موضوع نصب فرامین حکومتی در مساجد را چندین قرن به عقب می&zwnj;برد.</p>
<p>&nbsp;</p>
<p>مجلهٔ فرهنگی و هنری <em>بخارا</em>، شمارۀ ۱۴۴، تابستان ۱۴۰۰، ص ۵۲۵ ــ ۵۱۷.</p>
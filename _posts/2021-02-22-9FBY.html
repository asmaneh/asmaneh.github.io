--- 
title: "جلسۀ مجازی دفاع از پایان‌نامۀ کارشناسی‌ارشد مطالعات معماری ایران|«مناسبات حضور زنان و معماری بازار ‏تهران: از عهد ناصری تا انتهای دورۀ قاجاریه»" 
authors: asmaneh 
types: news 
tags: دفاع,کارشناسی ارشد,مطالعات معماری,زنان,بازار,تهران,عهد ناصری,قاجاریه,مریم عمارلو 
featured: false
featureImg: "/assets/img/posts/9FBY.jpg" 
slug: 9FBY 
gallery: 
- image_path: "/assets/img/posts/9FBY.jpg" 
  title: "جلسۀ مجازی دفاع از پایان‌نامۀ کارشناسی‌ارشد مطالعات معماری ایران|«مناسبات حضور زنان و معماری بازار ‏تهران: از عهد ناصری تا انتهای دورۀ قاجاریه»" 
 
excerpt: در این تحقیق برای یافتن مناسبات حضور زنان با معماری بازار تهران با روشی تفسیری- تاریخی سراغ منابع درجۀ اول موجود همچون سفرنامه‌ها، خاطرات، روزنامه‌ها و گزارش‌هایی از شهر رفته‌ایم و با نگاهی که در جستجوی حضور زنان در بازار بود، منابع، نقشه‌ها و تصاویر را بازبینی کرده‌ایم. بازارعرصه‌ای برای بسیاری از فعالیت‌های روزمرۀ مردم، محل برگزاری شماری از مناسبت‌ها و مکان رخ‌دادن برخی رویدادهای مهم بود پس حضور زنان در بازار تهران را ابتدا از منظر زندگی روزمره و سپس از دریچۀ مناسبت‌ها و رویدادها بررسی کردیم. 
--- 
<p><strong>جلسۀ مجازی دفاع از پایان&zwnj;نامۀ کارشناسی&zwnj;ارشد مطالعات معماری ایران&nbsp;</strong></p>
<p>&laquo;مناسبات حضور زنان و معماری بازار &rlm;تهران: از عهد ناصری تا انتهای دورۀ قاجاریه&raquo;| مریم عمارلو</p>
<p>استاد راهنما: دکتر مهرداد قیومی&nbsp;</p>
<p>داوران: دکتر زهره تفضلی، دکتر مهنام نجفی</p>
<p>زمان: سه&zwnj;شنبه ۵ اسفند ۱۳۹۹، ساعت ۸ تا ۱۰ صبح</p>
<p>&nbsp;</p>
<p>بازار تهران از مهم&zwnj;ترین مکان&zwnj;های عمومی شهر تهران در دورۀ قاجاریه بود که در وجوه مختلف زندگی مردم آن دوران نقش داشت. افراد به سبب امور مختلفی از خرید گرفته تا تفریح، به بازار می&zwnj;رفتند. اغلب بر پرده&zwnj;نشینی و محصوریت زنان در خانه&zwnj;ها تأکید شده است اما جستجو در منابع نشان می&zwnj;دهد که زنان هم به بازار می&zwnj;رفتند، گاه بنا به ضرورت و گاه برای تماشا. منابع چندان به حضور زنان در بازار توجه نکرده&zwnj;اند اما از خلال همان اندک شواهد موجود، تحقیق حاضر در پی یافتن حضور یا غیبت زنان در بازار، چگونگی حضور و عوامل موثر بر آن، مکان&zwnj;هایی از بازار که زنان بیشتر در آن حضور داشتند و یافتن ارتباط بین معماری و حضور زنان در بازار تهران است. در این تحقیق برای یافتن مناسبات حضور زنان با معماری بازار تهران با روشی تفسیری- تاریخی سراغ منابع درجۀ اول موجود همچون سفرنامه&zwnj;ها، خاطرات، روزنامه&zwnj;ها و گزارش&zwnj;هایی از شهر رفته&zwnj;ایم و با نگاهی که در جستجوی حضور زنان در بازار بود، منابع، نقشه&zwnj;ها و تصاویر را بازبینی کرده&zwnj;ایم. بازارعرصه&zwnj;ای برای بسیاری از فعالیت&zwnj;های روزمرۀ مردم، محل برگزاری شماری از مناسبت&zwnj;ها و مکان رخ&zwnj;دادن برخی رویدادهای مهم بود پس حضور زنان در بازار تهران را ابتدا از منظر زندگی روزمره و سپس از دریچۀ مناسبت&zwnj;ها و رویدادها بررسی کرده&zwnj;ایم. زمان همواره برای حضور زنان در بازار مهم بود؛ چه در بازۀ یک شبانه&zwnj;روز و چه در گاه&zwnj;شماری یک سال؛ به همین سبب ساختار کلی تحقیق بر پایۀ زمان تنظیم شده است. در دورۀ تاریخی مد نظر این تحقیق، تقریباً همۀ زنان محدودیت&zwnj;هایی برای حضور در مکان&zwnj;های عمومی داشتند اما این محدودیت&zwnj;ها برای افراد مختلف، متفاوت بود. با بیان محدودیت&zwnj;های زنان، می&zwnj;بینیم که چگونه محدودیت&zwnj;های بیشتر گروهی از زنان منجر به حضور عدۀ دیگری از آنان در بازار می&zwnj;شود. همچنین عامل تأثیرگذار امنیت در حضور زنان را بررسی می&zwnj;کنیم؛ در مسیر رسیدن به بازار، حضور در بازار و فعالیت&zwnj;هایی همچون خرید کردن. خرید کردن از بازار، عامل مؤثری بر حضور زنان بود که احتمالا زمینه&zwnj;ساز تغییراتی در کالبد بازار شده است. منفعت حاصل از خرید و فروش در بازار ضرورت فراهم کردن فضایی مناسب برای حضور زنان را ایجاب می&zwnj;کرد. رویدادها و آیین&zwnj;ها فرصتی برای حضور چشمگیر زنان بود. زنان به دلایل گوناگون و در اوقات مختلف در بازار تهران حضور داشتند و در بسیاری از موارد حضورشان از معماری بازار تأثیر می&zwnj;پذیرفت و گاه بر بازار تأثیر می&zwnj;گذاشت.</p>
<p>&nbsp;</p>
<p>از این پیوند می&zwnj;توانید از طریق برنامۀ ادوبی کانکت به صورت مهمان در جلسه شرکت کنید:</p>
<p dir="ltr"><a href="http://194.225.24.96/defa-memari-4">http://194.225.24.96/defa-memari-4</a></p>
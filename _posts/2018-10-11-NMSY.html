--- 
title: "معرفی کتاب: معماری و دولت رفاه" 
authors: madani 
types: blog 
featured: false
featureImg: "/assets/img/posts/NMSY.jpg" 
slug: NMSY 
gallery: 
- image_path: "/assets/img/posts/NMSY.jpg" 
  title: "معرفی کتاب: معماری و دولت رفاه" 
- image_path: "undefined" 
  title: "" 
 
--- 
<p>در دهه&zwnj;های بعد از جنگ جهانی دوم، تا حدی در پاسخ به [شرایط] جنگ سرد، دولت&zwnj;هایی در اروپای غربی برنامه&zwnj;هایی بلند&zwnj;پروازانه برای رفاه اجتماعی و بازتوزیع ثروت تدوین کردند؛ هدف آنها ارتقای زندگی روزمرۀ شهروندانشان بود. اجرای بسیاری از این برنامه&zwnj;های دولت رفاه ــ شامل مسکن، مدرسه، شهرهای جدید و مراکز فرهنگی و تفریحی ـــ نیازمند ساخت و ساز جدید بود، و نیز رویکردی جدید به طراحی معماری به دنبال داشت؛ رویکردی که در آن اهداف رفاهی این برنامه&zwnj;ها ــ که بودجۀ دولتی داشت ــ ترسیم و بحث شده بود. اثر این رویکرد بر معماران و طراحی معماری عمیق و گسترده بود: پروژه&zwnj;های دولت رفاهی به میانۀ گفتمان معماری آمد، نه فقط در اروپا که در تمام دنیا.</p>
<p>این نخستین کتابی است که به معماری دولت رفاه در اروپای غربی و نیز چشم&zwnj;انداز جهانی آن می&zwnj;پردازد. با فصل&zwnj;هایی دربارۀ اتریش، بلژیک، فرانسه، آلمان، ایتالیا، هلند، سوئد و بریتانیا، در این کتاب نقش پیچیدۀ معماری در شکل&zwnj;گیری و توسعۀ دولت رفاه در نظر و عمل بررسی شده است.</p>
<p>مباحث کتاب شامل این موارد است:</p>
<p>- نقش محیط مصنوع در دولت رفاه به مثابۀ پروژه&zwnj;ای سیاسی</p>
<p>- جنبۀ استعماریِ معماریِ دولت رفاهیِ اروپایی و صدور آن به افریقا و آسیا</p>
<p>- نقش پروژه&zwnj;های دولت رفاهی در ترویج فرهنگ مصرف و رشد اقتصادی</p>
<p>- تصویر برساخته از تعاونی به کمک معماری دولت رفاهی</p>
<p>- نقش خلاقیت معماری در دولت رفاه</p>
<p>- نقش معماران، در تقابل با شرکت&zwnj;های ساختمانی و دیگران، در تعیین آنچه ساخته شد</p>
<p>- رابطۀ میان معماری و نظریۀ اجتماعی</p>
<p>- نقش نقد درونی نهادی و ضدفرهنگ</p>
<p>&nbsp;دولت رفاه (welfare state) نوعی ایدۀ حکمرانی است که در آن دولت در حمایت و ترویج رفاه اجتماعی و اقتصادی شهروندان نقشی کلیدی دارد. این ایده برپایۀ برابری فرصت&zwnj;ها، توزیع عادلانۀ ثروت و مسئولیت&zwnj;پذیری عمومی در قبال کسانی است که خود به هر علّتی در تأمین حداقل&zwnj;های لازم برای زندگی خوب ناتوان&zwnj;اند. به عبارت دیگر، هدف عینی دولت رفاه تأمین حداقل نیازهای اساسی شامل خوراک، پوشاک، سرپناه، بهداشت و آموزش برای همگان است.</p>
<p dir="ltr"><strong>Swenarton, Mark and Tom Avermaete and Dirk van den Heuvel (eds.).&nbsp;<em>Architecture and The Welfare State</em>. Routledge: 2015.</strong></p>
--- 
title: "مجموعه مصاحبه‌های «خانۀ خوب چه خانه‌ای است؟» (۴) | پاره‌هایی از مصاحبۀ فاطمۀ اکرمی با خانم خانه‌دار حدوداً چهل ساله" 
authors: a.basiri 
types: blog 
tags: خانه,خانۀ خوب,معماری خانه,عادله بصیری,آسمانه,مطالعات معماری ایران 
featured: false
slug: BDtKp 
excerpt: "خانۀ ایرانی که الآن فکر می‌کنم اصلاً نیست؛ خانه‌های قدیمی بیشتر خانه‌های ایرانی بود که حیاط داشت، حوض داشت، دور حوض‌ها گل می‌گذاشتند، ماهی در حوض بود، صفا داشت؛ ولی الآن خانه‌ها دیگر به نظر من همه فرنگی شده است. آشپزخانه‌ها کوچک، خانه‌های خیلی کوچک، از نظر من خانه‌های ایرانی خانه‌های قدیمی بود که حیاط و حوض و صفا و درخت و فضای سبز و این‌طور چیزها داشت." 
--- 
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp; به نظر شما خانۀ ایرانی چطور خانه&zwnj;ای است؟</p>
<p style="text-align: justify;">خانۀ ایرانی که الآن فکر می&zwnj;کنم اصلاً نیست؛ خانه&zwnj;های قدیمی بیشتر خانه&zwnj;های ایرانی بود که حیاط داشت، حوض داشت، دور حوض&zwnj;ها گل می&zwnj;گذاشتند، ماهی در حوض بود، صفا داشت؛ ولی الآن خانه&zwnj;ها دیگر به نظر من همه فرنگی شده است. آشپزخانه&zwnj;ها کوچک، خانه&zwnj;های خیلی کوچک، از نظر من خانه&zwnj;های ایرانی خانه&zwnj;های قدیمی بود که حیاط و حوض و صفا و درخت و فضای سبز و این&zwnj;طور چیزها داشت. الآن دیگر آپارتمانی شده، خیلی خانه&zwnj;ها دلگیر شده، کوچک شده، دل آدم می&zwnj;گیرد، نور خانه&zwnj;ها کم است، مشرف است همۀ خانه&zwnj;ها و خانه&zwnj;ای که مشرف باشد به نظر من اصلاً خانۀ ایرانی نیست.</p>
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp; خانۀ ایرانی باید چه چیزی داشته باشد که بتوانیم به آن بگوییم خانۀ ایرانی؟</p>
<p style="text-align: justify;">همین حیاط از همه مهم&zwnj;تر است، فضای حیاط و این&zwnj;که از جایی اشراف نداشته باشد؛ چون ما اعتقاداتی داریم که [...] به&zwnj;خاطر پوششمان، به&zwnj;خاطر اعتقاداتمان نمی&zwnj;خواهیم از همسایه&zwnj;های روبه&zwnj;رویی دید داشته باشیم و فضای خانه به نظر من مشرف&zwnj;نبودنش و حیاط&zwnj;داشتنش خیلی مهم است. [حیاط] روح آدم را تازه می&zwnj;کند، عصرها آدم برود یک سماور بگذارد در حیاط، یک فرش پهن کند در حیاط، یک آبپاشی بکند، بنشیند، لذت ببرد، کیف کند، صفا کند. الآن دل&zwnj;ها همه گرفته، هم افسرده، حیاط&zwnj;های قدیم یک جوری بود که می&zwnj;رفتی در حیاط بچه&zwnj;ها همه در فضای حیاط بازی می&zwnj;کردند، روحشان تازه می&zwnj;شد. ما می&zwnj;رفتیم حیاط را آبپاشی می&zwnj;کردیم، لب حوض می&zwnj;نشستیم؛ ولی حالا نه، روح آدم در آپاتمان انگار در قفس است. [...] از نظر من خانه&zwnj;ای که حیاط ندارد خانه نیست؛ یا تراس نداشته باشد خانه نیست. تراس و حیاط و ایوان جزء چیزهای خیلی مهمی است که یک خانه را خیلی قشنگ و زیبا می&zwnj;کند.</p>
--- 
title: "جستجویی برای شناخت معماری خانقاه در ایران (خراسان سدۀ پنجم)| سینا سلطانی" 
authors: asmaneh 
types: research 
featured: false
slug: anZQ 
--- 
<p>خانقاه در شواهد نوشتاریِ معماری ایران در دوران اسلامی همچون بسیاری از بناها پیوسته و بارها تکرار می&zwnj;شود. اما در شواهد مادی خانقاه غایب یا بسیار کمیاب است. همچنان که امروز شمار حسینیه&zwnj;ها گاهی با شمار مساجد برابری می&zwnj;کند؛ در گذشته، دست کم تا پیش از دورۀ صفویان، در بسیاری از آبادی&zwnj;های ایران خانقاه در پرشماریْ همتای مساجد بوده است. امروز پس از گذشت روزگاران دراز از رواج و فراوانی خانقاه و به خاطر سرنوشت مبهم و پیچیدۀ آن تقریباً چیزی از معماری خانقاه نمی&zwnj;دانیم.</p>
<p>در این تحقیق، سینا سلطانی، به شناخت مرحلۀ نخست پیدایی خانقاه در زادگاه آن در ایران- سده&zwnj;های نخست هجری در خراسان(ربع نیشابور)- می&zwnj;پردازد. بدین منظور می&zwnj;کوشد، با شناخت سازمان خانقاه به شناخت کالبد خانقاه بر اساس متون دست یابد. این تحقیق پنج فصل دارد. در فصل اول، &laquo;تکوین خانقاه&raquo;، تبار خانقاه، تولد خانقاه، تسمیۀ خانقاه، خویشان و رقیبان خانقاه و تحدید خانقاه بررسی می&zwnj;شود. در فصل دوم، &laquo;سازمان خانقاه&raquo;، برای شناخت معماری خانقاه به شناسایی سازمان خانقاه یعنی کارکرد و قوانین آن می&zwnj;پردازد. در فصل سوم، &laquo;بنای خانقاه&raquo;، پس از&nbsp; شناخت سازمان خانقاه و بررسی متون، بنای خانقاه و اجزای آن را می&zwnj;شناسد. در فصل چهارم، &laquo;بقایای خانقاه&raquo;، با مطالعۀ منابع تحقیق و شواهد به دست آمده تعدادی از خانقاه&zwnj;های حوزۀ خراسان بزرگ و بیرون از خراسان را فهرست می&zwnj;کند. در فصل پنجم، &laquo;بررسی یک نمونه&raquo;، بنایی در رشت&zwnj;خوارِ خراسان رضوی را مطالعه می&zwnj;کند. این بنا امروزه به مسجد جامع رشت&zwnj;خوار معروف است ولی تحقیقات باستان&zwnj;شناسی شواهدی را از سازمان فضایی خانقاه در این بنا نشان می&zwnj;دهد.&nbsp;</p>
<p><strong>سینا سلطانی. &laquo;جستجویی برای شناخت معماری خانقاه در ایران (خراسان سدۀ پنجم)&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. تهران: دانشگاه شهید بهشتی، بهمن ۱۳۹۱.</strong></p>
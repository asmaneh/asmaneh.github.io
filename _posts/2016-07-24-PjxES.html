--- 
title: "در باب بام‌ها" 
authors: h.pishvaie 
types: blog 
tags: بام,حمید‌رضا پیشوایی,آسمانه,مطالعات معماری ایران,تاریخ معماری 
featured: false
slug: PjxES 
excerpt: "بام‌ها همواره یادآور بلندی‌اند. وقتی بر بامی هستیم، در همان لحظه، می‌دانیم که بر فراز جایی ایستاده‌ایم و در زیر پایمان سقفی و یا سقف‌هایی است.
بام‌ها همچنین یادآور همسایگی و همسایه‌ها هستند. از فراز بام، خانه‌ها و بناهای پیرامون را می‌بینیم و خود را یکی در میان آنها می‌یابیم. بام‌ همچنین عرصه‌ای برای مواجهۀ بی‌واسطه و رو در رو با شهر است. دیدار شهر از فراز بامْ احساسی دوگانه را در آدمی برمی‌انگیزد: این شهری نزدیک، و در عین حال دور؛ بزرگ، و در عین حال، کوچک است." 
--- 
<div>
<div>
<p style="text-align: justify;">۱. بام&zwnj;ها همواره یادآور بلندی&zwnj;اند. وقتی بر بامی هستیم، در همان لحظه، می&zwnj;دانیم که بر فراز جایی ایستاده&zwnj;ایم و در زیر پایمان سقفی و یا سقف&zwnj;هایی است.<br />۲. بام&zwnj;ها همچنین یادآور همسایگی و همسایه&zwnj;ها هستند. از فراز بام، خانه&zwnj;ها و بناهای پیرامون را می&zwnj;بینیم و خود را یکی در میان آنها می&zwnj;یابیم. بام&zwnj; همچنین عرصه&zwnj;ای برای مواجهۀ بی&zwnj;واسطه و رو در رو با شهر است. دیدار شهر از فراز بامْ احساسی دوگانه را در آدمی برمی&zwnj;انگیزد: این شهری نزدیک، و در عین حال دور؛ بزرگ، و در عین حال، کوچک است.<br />۳. بام&zwnj;ها دیوار ندارند و لبه&zwnj;هایشان کوتاه است؛ از این رو، مکان خطر کردن نیز هستند. ایستادن بر کنار لبۀ بام، نشستن بر آن، و راه رفتن بر آن مستلزم درجاتی از خطر کردن است. در لحظه&zwnj;ای، می&zwnj;توان از لبۀ بام پرید و در کف حیاط یا خیابان فرود آمد.<br />۴. هیچ بامی مسقف نیست؛ از این رو، بام&zwnj;ها بیش از هر جای دیگری مکان ملاقات با آسمان هستند. در بام&zwnj;ها، ایستاده و نشسته و خوابیده، بیش از هر چیز، آسمان است که دیده می&zwnj;شود. بر فراز بام&zwnj;، می&zwnj;توان خورشید و ابرها را نظاره کرد و به ماه و ستاره&zwnj;ها خیره شد.<br />۵. بام&zwnj;ها در ارتفاع واقع&zwnj;اند؛ از این رو در آنها، باد بیشتر می&zwnj;وزد. صدای باد و لمس آن بر تن و صورتْ همه چیز را گذرا جلوه می&zwnj;دهد.<br />۶. شاید به سبب همین چیزهاست که در بام&zwnj;ها می&zwnj;توان آرام گرفت و خوابید و خیال کرد. شوق خوابیدن بر بام را می&zwnj;توان در شعر فروغ دید: &laquo;آخ... چقدر دور میدان چرخیدن خوبست، چقدر روی پشت بام خوابیدن خوبست&raquo;[۱]؛ و خیال&zwnj;پردازی جمالزاده را در فقره&zwnj;ای از داستان&zwnj;هایش: &laquo;رفتم روی پشت بام. همسایه&zwnj;ها غرق خواب بودند و صدا و ندا از احدی بلند نمی&zwnj;شد. مهتاب سر تا سر عالم را گرفته بود و دیوارها و پشت بام&zwnj;ها مثل اینکه نقره گرفته باشند مثل شیر سفید بودند&raquo;.[۲]<br />۷. از فراز بام، همه چیز دور و مبهم است و دیگر هیچ چیز چنان عظیم و مهیب نیست. به علاوه، بام&zwnj;ها از هیاهوها و شلوغی&zwnj;های شهر به دورند. شاید از همین روست که برای متصوفه، بام&zwnj;ها مکان خلوت کردن و رستن از تعلقات بوده&zwnj;اند.&nbsp;تذکرة الاولیا&nbsp;مشحون از ذکر اولیایی است که با بام&zwnj;ها تعلق خاطر داشته&zwnj;اند و در آنها خلوت می&zwnj;کرده&zwnj;اند.<br />۸. در میان صوفیه، مولانا از بهترین مصداق&zwnj;های این دلبستگی است. افلاکی در&nbsp;مناقب العارفین&nbsp;تصاویری از این اشتیاق به دست داده&nbsp;است: &laquo;شبی حضرت مولانا و خدمتِ شمس&zwnj;الدّین بر بام مدرسه در کوشکی خلوت صحبتی کرده بودند و آن شب مهتاب عظیم بود و خلایق بر بام&zwnj;هاشان خفته بودند و ایشان را حالتی و حیرتی و خبرتی عجیب روی نموده [بود]&raquo;.[۳] همو، در موضعی دیگر، حکایتی آورده است که این تعلق خاطر را بیشتر نشان می&zwnj;دهد. مایلم که این نوشته را با آن حکایت به پایان برم.<br />۹. &laquo;اولاد مدرّس چلبی شمس&zwnj;الدین و بدرالدین رحمهماالله حکایت چنان کردند که در اوّل وهلت که مرید حضرت مولانا شدیم، از هیبت او دهشت عظیم بر ما غالب گشته مجال حرکت نداشتیم و در حجرۀ مدرسۀ مبارک منزوی گشته می&zwnj;سوختیم. مگر جهت خداوندگار بر بام مدرسه خوابگاهی ساخته بودند و مُحجّر کرده. همانا که شبی از سَرِ روزنِ ما سرِ مبارک را فرود آورده، فرمود که بالا بیایید که در این ایّام زیر سقف خفتن گرانی و کسل می&zwnj;آورد. بهتر آن باشد که سقف سماوات را تفرّج کنان به خواب روید&raquo;.[۴]</p>
<p style="text-align: justify;">&nbsp;</p>
</div>
</div>
<div>۱. فروغ فرخزاد، &laquo;کسی که مثل هیچ کس نیست&raquo;.</div>
<div>۲. محمدعلی جمالزاده،&nbsp;یکی بود و یکی نبود، تهران: سخن، ۱۳۸۴، ص۹۲.</div>
<div>۳. شمس&zwnj;الدین احمد افلاکی، مناقب&zwnj;العارفین،&nbsp;تهران: دنیای کتاب، ۱۳۶۲، ج۲، ص ۶۳۸.</div>
<div style="text-align: justify;">۴. همان، ج۱، ص ۵۶۶.</div>
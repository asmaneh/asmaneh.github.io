--- 
title: "آرنای لوتِسیا، نشانی از ویکتور هوگو بر پاریس: وجوه فراموش‌شده‌ای از هوگو (۳)*" 
authors: مهسا پور‌احمد 
types: blog 
tags: آرنا,آرنای لوتسیا,ویکتور هوگو,پاریس,مهسا پور‌احمد 
featured: false
featureImg: "/assets/img/posts/GAK26.jpg" 
slug: GAK26 
gallery: 
- image_path: "/assets/img/posts/GAK26.jpg" 
  title: "آرنای لوتِسیا، نشانی از ویکتور هوگو بر پاریس: وجوه فراموش‌شده‌ای از هوگو (۳)*" 
- image_path: "/assets/img/posts/GAK26-1.jpg" 
  title: " آماده‌سازی آرنا جهت اجرای نمایش در سال ۱۹۱۲" 
- image_path: "/assets/img/posts/GAK26-2.jpg" 
  title: "برگزاری مسابقات ورزشی در آرنا، سال ۱۹۲۷" 
- image_path: "/assets/img/posts/GAK26-3.jpg" 
  title: "" 
- image_path: "/assets/img/posts/GAK26-4.jpg" 
  title: "" 
 
excerpt: "از عصری صحبت می‌کنیم که یافته‌های باستان‌شناسی چندان برای افکار عمومی مهم نبود و بیشتر توجه باستان‌شناسان، کلکسیونر‌ها و عتیقه‌فروشان و سکه‌شناسان را جلب می‌کرد. در آن زمان، محققی به نام شارل رید [۴۴] اصلی‌ترین بازیگر میدان برای جلب توجهات به این محوطه و برانگیختن مباحث مرتبط با آن و انجام تلاش‌های بسیار برای حفظش بود. مورخانی دیگر نیز نظیر آنری مارتن [۴۵] از اصلی‌ترین همراهان شارل رید در نگارش مقالاتی در باب شناساندن و احیای آرنا بودند." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آرنای لوتِسیا، نشانی از ویکتور هوگو بر پاریس: وجوه فراموش&zwnj;شده&zwnj;ای از هوگو (۳)</span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong>*</strong></span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> مهسا پوراحمد </span><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مرحله&zwnj;ی نخست نجات آرنا</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>از عصری صحبت می&zwnj;کنیم که یافته&zwnj;های باستان&zwnj;شناسی چندان برای افکار عمومی مهم</span> نبود <span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">و بیشتر توجه باستان&zwnj;شناسان، کلکسیونر&zwnj;ها و عتیقه&zwnj;فروشان و سکه&zwnj;شناسان را جلب می&zwnj;کرد. در آن زمان، محققی به نام شارل رید [۴۴] اصلی&zwnj;ترین بازیگر میدان برای جلب توجهات به این محوطه و برانگیختن مباحث مرتبط با آن و انجام تلاش&zwnj;های بسیار برای حفظش بود. مورخانی دیگر نیز نظیر آنری مارتن [۴۵] از اصلی&zwnj;ترین همراهان شارل رید در نگارش مقالاتی در باب شناساندن و احیای آرنا بودند. شارل رید با اندک همراهانش گزارش&zwnj;های روزانه&zwnj;ای از بازدیدهای میدانی تهیه می&zwnj;کرد و توانست با ارائه&zwnj;ی مدارکی به انجمن باستان&zwnj;شناسان فرانسه، این بقایا را متعلق به یک آرنای باستانی معرفی کند. این اقدام او زمینه را برای بازدید اعضای انجمن از محوطه، ارزیابی آن، و اطلاع&zwnj;یافتن وزیر علوم و هنر از این محوطه فراهم کرد و بنا شد تا موضوع به اطلاع ناپلئون سوم برسد. ناپلئون سوم بازدید چنددقیقه&zwnj;ای و بی&zwnj;تفاوتی از محوطه به عمل آورد. نقل است که او حتی پرسشی از این بنا نکرد و اشتیاقی از خود برای شناخت و بررسی&zwnj;اش نشان نداد؛ شاید چون نگران تأمین هزینه&zwnj;ی خرید زمین بود. عموم جامعه هم که چون بنایی مجلل مقابل چشمانشان نمی&zwnj;دیدند و فقط خرابه&zwnj;ای کاوش&zwnj;نشده را مشاهده می&zwnj;کردند چندان حامی حفظ این زمین و احیای بنا نبودند. اما به هرروی، همین اطلاع&zwnj;رسانی&zwnj;ها منجر به متوقف ساختن عملیات شرکت حمل و نقل در بازه&zwnj;ای کوتاه و انجام حفاری&zwnj;های متعدد در محوطه شد. به&zwnj;طور کلی پیشنهادات روی میز برای حفظ محوطه این&zwnj;ها بود: خرید زمین از شرکت حمل و نقل، تبادل زمین با زمینی دیگر جهت بنای انبار شرکت، تصرف قانونی زمین تا تکمیل حفاری&zwnj;ها. شارل رید و همراهانش به نامه&zwnj;نگاری&zwnj;ها ادامه دادند و وزارت&zwnj;خانه&zwnj;های حامی نیز در حد وسع خود انجمن&zwnj;ها و کمیسیون&zwnj;هایی برای پژوهش بر این محوطه تشکیل دادند تا بتوانند به شارل رید یاری برسانند. مهم&zwnj;ترین مسئله&zwnj;ای که رید با آن مواجه بود، اثبات ارزش این محوطه به منظور حفظ، یا بهتر بگویم، به منظور تأمین مخارج خریدش از طرف دولت بود. این موضوع همراه با فشارهای شرکت حمل و نقل موجب شد تا حفاری&zwnj;های رید و همراهانش فشرده&zwnj;تر و بیشتر شود. به تبع این اهتمام، در لایه&zwnj;های زیرین آرنا، اسکلت آدم&zwnj;ها و اشیاء باستانی بسیاری پیدا شد که گویا به جهت انجام مراسم تدفین در این محوطه در قرون وسطی یا همجواری محوطه با گورستانِ مقابل آمفی&zwnj;تئاتر بود. این استخوان&zwnj;ها و اشیاء می&zwnj;توانست از آیین خاکسپاری باستانی پرده بردارد. همچنین یافتن این بقایا دوستداران آرنا را به فکر راه انداختن کمپینی برای احیای این بنا و جمع&zwnj;آوری مبلغ مورد نظر انداخت. آنها بازدیدهایی عمومی را با دریافت هزینه&zwnj;ی ورودی از اراضی حفاری&zwnj;شده ترتیب و یافته&zwnj;ها را در همان محوطه به شکل نمایشگاهی در معرض دید عام قرار دادند. پس از استقبال فراوان از این نمایشگاه باستانی، شورای شهر تصمیم گرفت خودی نشان دهد؛ اما پس از اطلاع از هرینه&zwnj;ی لازم، دولت را مستلزم به همکاری دانست. دولت هم برای اینکه در مقابل افکار عمومی و مطالبات باستان&zwnj;شناسان و مورخان بیکار ننشیند کمیسیونی تشکیل داد با عنوان کمیسیون بناهای تاریخی که اعضایش را از رؤسای موزه&zwnj;ها، اعضای اکادمی هنرهای زیبا، اعضای سازمان راه و ساختمان، بازرسان آثار تاریخی و معمارانی نام&zwnj;آشنا نظیر دوبان، لابروست و ویوله لو دوک [۴۶] انتخاب کرده بودند و تعداد باستان&zwnj;شناسان در آن اندک بود. معماران کمیسیون بقایای موجود را درخور بازسازی ندیدند و لذا امثال ویوله لو دوک به خرید زمین و حفظ محوطه رأی منفی دادند و گویا با تخمین هزینه&zwnj;های غیر واقعی جهت خرید زمین، دولت را نیز از مداخله ترساندند. کمیسیونی که ظاهراً به جهت حفظ این محوطه ایجاد شده بود، برخلاف انجمن&zwnj;های بسیارِ دیگر که از قضا ربطی به معماری و ساختمان نداشتند، سعی داشت داستان را خاتمه دهد. این در زمانی بود که روز به روز بر تعداد اسکلت&zwnj;ها و اشیاء باستانی یافته شده افزوده می&zwnj;شد. با پافشاری&zwnj;های شارل رید و انجمن&zwnj;های هم&zwnj;رأی با او و البته انتشار اخبار کشف یافته&zwnj;های متعدد، بحث به مجلس رسید. دوستداران آرنا تلاش می&zwnj;کردند تا با اشاره بر سودآور بودن این محدوده در صورت نجات و تبدیلش به کانونی جذاب برای دانش&zwnj;پژوهان و مورخان و افزایش قیمت این زمین&zwnj;ها در صورت تسطیح برخی مناطق پیرامونی در جهت احیای این محوطه، بر مجلس اثرگذار باشند. خیلی از مقامات حمایت کردند اما نهایتاً عدم توان پرداخت هزینه را دلیل اصلی عدم حمایت از این پروژه عنوان می&zwnj;کردند؛ شاید چون سال، سالی بحرانی بود و مجلس از قبل می&zwnj;دانست که قرار است به جنگ با پروس رأی مثبت بدهد.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تحمل شرکت حمل و نقل نیز دیگر تمام شده بود و به سهام&zwnj;دارانش باید پاسخ می&zwnj;داد. پس کم&zwnj;کم از حاشیه به میدان آمد و ابتدا خواست تا بازدیدهای عمومی قطع شود. مدافعان آرنا هم بیکار ننشستند و انجمنی شکل دادند با عنوان انجمن آرنا، برای حفاظت از محوطه و یافته&zwnj;ها و در عرض چند روز مبلغ قابل توجهی فراهم کردند و از دولت درخواست کردند تا مابقی مبلغ مورد نیاز را تأمین کند؛ اما نهایتاً دولت کاری نکرد. زمین به شرکت حمل و نقل بازپس داده شد. انجمن دوستداران آرنا از هم پاشید؛ با این حال مقر جلساتشان را منتقل کردند به آپارتمانی در خیابان مونژ، در نزدیکی محوطه، تا تحولات را ببینند و ثبت کنند. شاید هنوز اندک امیدی برای حفظ این محوطه داشتند. اما باز هم ضربه خوردند و این بار از طرف مجلس و به بهانه&zwnj;ی صرفه&zwnj;جویی مالی، تا روزنه&zwnj;ی نوری گشوده نمانَد. &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">فرانسه&zwnj;ی خراب&zwnj;شده هشتصدهزار فرانک ندارد</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">!&raquo;[۴۷] جنگ نزدیک می&zwnj;شد و آن&zwnj;هایی که صرفه&zwnj;جویی در هزینه&zwnj;ها را تشویق می&zwnj;کردند، همان&zwnj;هایی بودند که جنگ با پروس را هم تشویق می&zwnj;کردند. نهایتاً با شروع جنگ و بمباران پاریس، محوطه&zwnj;ی انبار شرکت حمل و نقل و یافته&zwnj;های باستانی زیر آوار دفن شد. </span><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مرحله&zwnj;ی دوم نجات آرنا</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>بعد از خاموش شدن جنگ و روی کار آمدن جمهوری سوم، انجمن آرنا دوباره فعالیت خود را از سر گرفت. این بار شارل رید اسناد و گزارش&zwnj;های مورد نیاز را به انجمن مرکزی معماران تحویل داد. درآوریل و مه ۱۸۷۲ مجوزی برای ادامه&zwnj;ی حفاری&zwnj;ها صادر شد. در آن سال این آرنای باستانی موضوع سخنرانی کنگره&zwnj;ی معماران فرانسه بود و پس از آن مطالعات تاریخی گسترده&zwnj;ای بر آن آغاز شد. چهار سال بعد، در حین مطالعات پراکنده و حفاری&zwnj;ها مشخص شد قسمتی از محوطه&zwnj;ای که در اختیار شرکت حمل و نقل بود، فقط نیمی از محوطه&zwnj;ی آمفی&zwnj;تئاتر رومی را دربرگرفته بود و نیمه&zwnj;ی دیگر آن هنوز در زیر محوطه&zwnj;ی صومعه&zwnj;ی نیمه&zwnj;مخروب دختران مسیح [۴۸] (صومعه&zwnj;ای در محوطه&zwnj;ی آرنا) مدفون. بعد از مرگ مدیر/ مالک صومعه در ۱۸۷۸، شورای شهر تصمیم گرفت تا طی مذاکراتی با ورثه&zwnj;، صومعه را تخریب و از زمین آن در جهت احداث شاهراهی عمومی استفاده کند؛ همان&zwnj;طور که پیش&zwnj;تر هم اشاره شد، ادامه و تکمیل طرح&zwnj;های ناتمام اوسمان در دست کار بود. شارل رید با کسب اطلاع از این تصمیم شورای شهر، بیم آن را داشت که ماجراهای سال ۱۸۷۰ دوباره تکرار و به آرنای مدفون بی&zwnj;توجهی شود. به همین علت او خود این بار در تلاش بود تا کل مبلغ مورد نیاز برای خرید صومعه را تأمین کند و منبع مالی&zwnj;اش را هم یافت. اما بدبختانه بیمار شد و نظارت بر تکمیل خرید را بر عهده&zwnj;ی همان منبع مالی نزدیکش گذاشت. جانشینِ رید موفق به خریداری صومعه شد، اما چندان دنبال کار او را نگرفت. وی در سال ۱۸۸۲ از دنیا رفت و ورثه&zwnj;اش به دنبال تقسیم اموال بودند و حال چه کسی می&zwnj;خواست آنها را دغدغه&zwnj;مند تاریخ و آرنای رومی پاریس کند؟! نهایتاً در این بین سودجویی برنده شد و ملک به یک آژانس املاک فروخته شد. شورای شهر هم احتمالاً به&zwnj;واسطه&zwnj;ی نزدیکی با آن آژانس، در فوریه&zwnj;ی ۱۸۸۳ مجوز ساخت خیابانی بر این محوطه را صادر کرد. در این بین از غیبت و بیماری شارل رید نیز سخت سوء استفاده شد؛ اما به محض بازگشتش به جریان کار، از فروش ملک و خرابکاری مطلع شد و کمپین دیگری برای حفظ آرنا به راه افتاد. </span></p>
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مرحله&zwnj;ی سوم نجات آرنا</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>همکاران شارل رید در کمپیل اول، این بار نیز به او پیوستند و نگارش مقالات و مطالبات تند و نقادانه را از سر گرفتند. سر و صدای این انتقادات بالا گرفت. در نتیجه مدیر آثار و ابنیه&zwnj;ی پاریس میان دوراهی ماند و کمیسیون آثار تاریخی که در ۱۸۷۰ کمر شارل رید را شکانده بود، این بار اخبار اکتشافات را زیر نظرِ تئودور واکر که خود پیش&zwnj;تر در کشف آثار رومی نقش داشت پی گرفت. در حالی که آنها ورودی آرنا، آب&zwnj;راه&zwnj;ها، و اشیاء و نشان&zwnj;های امپراتوری&zwnj;های گذشته&zwnj;ی رومی و فرانسوی را در طی این حفاری&zwnj;ها یافته بودند، مسئله&zwnj;ی اصلی کماکان خرید و تصرف محوطه بود.</span></p>
<p>&nbsp;</p>
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">پیوستن ویکتور هوگو به کمپین</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>اعضای انجمن دوستداران آرنا دیگر قصد تسلیم نداشتند. آنها به&zwnj;خوبی پی برده بودند که سخنان و دغدغه&zwnj;هایشان خریداری ندارد و برای رسیدن به مقصود تنهایند. بنابراین تصمیم گرفتند از چهره&zwnj;های مورد تقدیر و مقبول دولت تقاضای کمک کنند؛ چهره&zwnj;هایی که با آنها هم&zwnj;زبان و همدل باشند. سابقه&zwnj;ی ویکتور هوگو مشخص بود؛ او نه&zwnj;تنها نویسنده و سیاست&zwnj;مداری خوش&zwnj;نام بود، بلکه دوست همیشگی آثار تاریخی و دشمن ابدی چکش&zwnj;های تخریب بود و حتی پیش&zwnj;تر، از ویران کردن کلیسای قرون وسطایی سن ژاک دو لا بوشری [۴۹] جلوگیری کرد. لذا انجمن از او دعوت کرد تا ریاست افتخاری انجمن را بر عهده گیرد؛ به این امید که شاید این بار بتواند به جای جلوگیری از تخریب، به کالبدی ظاهراً مخروب جانی دوباره دهد. رییس اصلی انجمن نیز همراه همیشگی شارل رید، آنری مارتن بود و بعد از مرگش، ویکتور دوروی [۵۰] جانشینش شد که خود سیاست&zwnj;مدار و مورخی برجسته بود که در بازه&zwnj;ی زمانی چهل&zwnj;ساله&zwnj;ای چندین جلد کتاب درباره&zwnj;ی تمدن روم و یونان باستان نگاشت. اعضایی از شورای شهر، انجمن&zwnj; باستان&zwnj;شناسان فرانسه و روپریش روبرت [۵۱] از معماران کمیسیون بناهای تاریخی نیز به آن انجمن پیوسته بودند و روبرت را به عنوان معمار احیاکننده&zwnj;ی محوطه انتخاب کردند. با وجود حضور این افراد و فراهم آمدن طرحی از آمفی&zwnj;تئاتر، تصمیم شورای شهر بار دیگر بر این بود که حفاظت از این محوطه فایده&zwnj;ای ندارد. حتی در گزارشی که از انجمن تاریخ پاریس در روزنامه&zwnj;ی فیگارو منتشر شد، در عین شرح تاریخ دور و دراز این محوطه، یافته&zwnj;ها ناچیز خوانده شد.[۵۲] اعضای این انجمن که دیگر در کسب موافقت شورای شهر و دپارتمان سن عاجز شده بودند، ابتدا از رییس اصلی انجمن ویکتور دوروی تقاضا کردند تا نامه&zwnj;ای به یکی از اعضای شورای شهر بنویسد. وی نامه&zwnj;اش را با این جمله تمام کرد: &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">می&zwnj;خواهم خواهش کنم که پاریس شکوهمندِ امروزِ ما، همانند یک فرد ثروتمندِ بدخو، لوتسیای بی&zwnj;نوای گذشته را فراموش نکند</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">.&raquo;[۵۳] گویا این نامه که خود به&zwnj;دست یکی از مورخان مشهور عصر نگاشته شده بود، اهمیت خاصی در چشم شورای شهر نداشت؛ شاید هم چون خطاب به رییسی نبود که هیچ&zwnj;گاه پاسخی جز &laquo;نه&raquo; در برابر حفظ آرنا نداشت، بی&zwnj;اهمیت جلوه می&zwnj;کرد. بنابراین انجمن یک ماه بعد، در ۲۷ ژوئیه ۱۸۸۳ باز نامه&zwnj;ای نوشت؛ این بار خطاب به رییس شورای شهر، و البته به قلم ویکتور هوگو: &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آقای رییس، این غیر ممکن است که شهر آینده&zwnj;نگری چون پاریس، شاهدی را نادیده بگیرد که متعلق به شهرِ گذشته است. گذشته آینده را خواهد ساخت. این میدان نشانی باستانی از شهری بزرگ و میراث تاریخی بی&zwnj;همتایی&zwnj; است. شورای شهری که آن را تخریب کند، خودش را تخریب کرده. آرنای لوتسیا را حفظ کنید؛ به هر قیمتی آن را حفظ کنید. شما کاری پرسود انجام خواهید داد و بانی کاری بزرگ خواهید شد. دستتان را می&zwnj;فشارم.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&raquo;[۵۴] شورای شهری که تا پیش از نامه&zwnj;ی هوگو سرسختانه مقابل شارل رید و همکارانش می&zwnj;ایستاد، تسلیم هوگوی هشتاد ساله شد. هوگو به چشم شورای شهر مورخ یا حافظ میراث باستانی نبود؛ قهرمان ملت بود. ملتی او را می&zwnj;شناخت و می&zwnj;ستود. آیا جمهوری سوم می&zwnj;توانست زیر بار مقاومت در برابر شخصی برود که از مخالفان سلطنت بود و مدافع آزادی؟ چگونه می&zwnj;توانست بی&zwnj;توجهی به خواسته&zwnj;ی کسی را توجیه کند که خود در دهه&zwnj;های ۱۸۷۰ و ۱۸۸۰ بر مناصب سیاسی گماردش؟ نه، نمی&zwnj;شد. توانش را نداشت. پس پذیرفت. معبر جدیدی ساخته نشد و محوطه&zwnj;ی آرنا حفظ شد. بالأخره کارتیه لتن توانست شناسنامه&zwnj;ی حقیقی&zwnj;اش را به نمایش بگذارد. آرنا را نمی&zwnj;توان فقط نمایشی از پاریس رومی، یا به قول برخی محققان پاریس گالی ـ رومی، خواند؛ آن را می&zwnj;توان تجسم کالبدی مقاومت هوگو در برابر ناپلئون سومی که از وطن به بیرون راندش نیز خواند؛ همین&zwnj;طور تجسم کالبدی تمام آنچه که هوگو از ۱۸۲۰ تا پایان عمر درباب اهمیت شناخت و حفظ تاریخ نوشت و گفت. آرنای پاریس از مهم&zwnj;ترین شواهد دغدغه&zwnj;مندی و تاریخ&zwnj;دوستی هوگوست.</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><br /></span></p>
<p>&nbsp;</p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آرنا امروزه چندان به نامش شبیه نیست. فقط گاهی میزبان مسابقات محلی فوتبال ساکنان کارتیه لتن یا کنسرت&zwnj;ها است؛ اما در کل بیشتر به پارک یا محلی برای گذران اوقات شباهت دارد. در سال ۱۸۹۲، یعنی حدود یک دهه بعد از احیای آرنا و ادامه&zwnj;ی حفاری&zwnj;ها، این محوطه به روی مردم باز شد. برنامه&zwnj;هایی برایش داشتند؛ می&zwnj;خواستند برای مسابقات ورزشی، تمرین و اجرای ارکسترها و برای میزبانی از پانزده هزار تماشاچی آماده&zwnj;اش کنند. ایده&zwnj;ی دیگر هم تبدیلش به یک تئاتر روباز بود: &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">به این ترتیب قدیمی&zwnj;ترین تئاتر پاریس دوباره به بزرگترین تئاتر پاریس تبدیل خواهد شد</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">.&raquo;[۵۵] در اواخر قرن ۱۹ و اوایل قرن ۲۰ تلاش&zwnj;هایی شد برای تبدیل این مجموعه به یک تئاتر روباز مردمی و ارزان&zwnj;، تا هنرمندان جویای نام بتوانند در آن خود را معرفی کنند و مردمی هم که توان مالی تماشای نمایش&zwnj;های سالن&zwnj;های مشهور و گران&zwnj;قیمت را ندارند در آنجا سرگرم شوند.[۵۶] اما نشد. عملاً بخش&zwnj;هایی از محوطه احیا نشده بود و تحقق این خواسته&zwnj;ها آسان نبود. روپریش روبرتی که قرار بود دستی بر این مجموعه بکشد، در اواخر قرن ۱۹ از دنیا رفت. پیشبرد کارهای این پروژه بسیار کند بود. شاید چون دیگر نه هوگویی در قید حیات بود و نه شارل ریدی که بتواند حامی چنین مداخلات یا متقبل هزینه&zwnj;هایش شود. نهایتاً یک باستان&zwnj;شناس در بازه&zwnj;ی ۱۹۱۷-۱۹۱۸ نقطه&zwnj;ی پایانی بر احیای این محوطه گذاشت و آن را به&zwnj;مانند یک عرصه&zwnj;ی عمومی به شهر اهدا کرد.[۵۷] گرچه فرانسه در آن دهه از جنگ جهانی اول هم متأثر بود، گویی آنچه پایان باشکوهی برای این مجموعه رقم نزد، بحث&zwnj;های تکراری بر سر ارزش سرمایه&zwnj;گذاری بر محوطه، یا همان ارجح دانستنِ تولید دست&zwnj;خط&zwnj;های فردی جدید، به جای غبارزدایی از دست&zwnj;خطی قدیمی بود؛ همان که اولویت همیشگی دولت&zwnj;مردان است. [پایان] </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">پی&zwnj;نوشت&zwnj;ها:</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[44] Charles Read [45] Henri Martin [46] Duban, Labrouste, Viollet-le Duc [47] Charles Normand, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Nouvelles Antiquites Gallo-Romaines De Paris: Les Arenes De Lutece Ou Le Premier Theatre Parisien</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, 43 [48] Le Couvent des Filles de J&eacute;sus-Christ [49] Saint-Jacques-de-la-Boucherie [50] Victor Duruy [51] Ruprich Robert [52] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Le Figaro</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, 12 Mai 1883 [53] Charles Normand, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Nouvelles Antiquites Gallo-Romaines De Paris: Les Arenes De Lutece Ou Le Premier Theatre Parisien</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, 66 [54] Ibid, 67 [55] Fernand Bournon, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Les Arenes de Lutece (Arenes de la rue Monge),</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> 33 [56] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Le Temps</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, No 11712, 5 Avril 1902 [57] Colin Jones, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Paris; Biography of a City</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, 45 &mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash;&mdash; Bournon, Fernand. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Les Arenes de Lutece (Arenes de la rue Monge),</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> Paris: Bibliotheque Du Vieux Paris, 1908 Normand, Charles. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Nouvelles Antiquites Gallo-Romaines De Paris: Les Arenes De Lutece Ou Le Premier Theatre Parisien</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, Paris: Bureaux De L&rsquo;Ami Des Monuments et Des Arts.</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">* مشاهده&zwnj;ی قسمت اول یادداشت: </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><a href="https://t.me/asmaaneh/6109" target="_blank" rel="noopener">https://t.me/asmaaneh/6109</a></span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشاهده&zwnj;ی قسمت دوم یادداشت: </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><a href="https://t.me/asmaaneh/6124" target="_blank" rel="noopener">https://t.me/asmaaneh/6124</a></span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&nbsp;</span></p>
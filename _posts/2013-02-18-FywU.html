--- 
title: "تأملی در اصناف و شئون معماران دورۀ قاجاریه| زهرا برادران خلخالی" 
authors: asmaneh 
types: research 
featured: false
slug: FywU 
--- 
<p>شناخت معماری گذشته مستلزم شناخت تمام ابعاد و وجوه آن است. یکی از وجوه مغفول معماریْ معماران و پدیدآورندگان آثار است. روشن است که شناخت هرچه بیشتر معماران تأثیر زیادی در فهم معماری گذشتۀ ایران دارد. چراکه اندیشۀ ایشان در خلق و تجسم بنا بسیار مؤثر است. تاکنون در حوزۀ تاریخ معماری ایران پژوهش&zwnj;های اندکی به موضوع معماران پرداخته است. همین امر موجب شده دانش امروز ما از معماران به مجموعه&zwnj;ای از نام چند معمار سرشناس و حکایت&zwnj;هایی مبهم از ایشان محدود بماند.&nbsp;</p>
<p>در این پژوهش، زهرا برادران خلخالی، به شناخت معماِر دورۀ قاجاریه می&zwnj;پردازد. بدین منظور می&zwnj;کوشد، با مراجعه به منابع مکتوب شئون فردی و اجتماعی معماران عهد قاجاریه را بشناسد. این تحقیق سه فصل دارد. در فصل اول، &laquo;سازوکار معماری دربار قاجار&raquo;، برای فهم شئون اجتماعی معماران این دوره، رتباط این گروه با دستگاه حکومتی را بررسی می&zwnj;کند. در فصل دوم، &laquo;صنف معمار در دورۀ قاجاریه&raquo;، در ادامۀ بررسی شئون اجتماعی معماران تشکل مردمی ایشان و بحث در باب بود ونبود صنف معماران در آن دوره مطالعه می&zwnj;شود. در فصل سوم، &laquo;شئون فردی معماران دورۀ قاجاریه&raquo;، مشترکات معماران در سه باب علم و عمل و خُلق بررسی می&zwnj;شود.</p>
<p><strong>زهرا برادران خلخالی. &laquo;تأملی در اصناف و شئون معماران دورۀ قاجاریه&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. استاد مشاور: دکتر ناصر تکمیل همایون. تهران: دانشگاه شهید بهشتی، بهمن۱۳۹۱.</strong></p>
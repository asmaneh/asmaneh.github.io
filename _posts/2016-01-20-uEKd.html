--- 
title: "فضاهای شهری تهران ناصری از منظر پدیدار شناسی ادراک| صحرا عابری زاهد" 
authors: asmaneh 
types: research 
featured: false
slug: uEKd 
--- 
<p>انسان با زندگی در یک شهر، قدم زدن در کوچه&zwnj;ها، شنیدن صداها و نفس کشیدن در هوای آن به درکی از شهر می&zwnj;رسد که بدون زندگی درآن میسر نیست. برای فهم یک شهر آن چنان که ساکنانش آن را درک می&zwnj;کنند، باید بتوان به مُدرِک یا تجربه&zwnj;های ادراکی ایشان نزدیک شد. خواندن نوشته&zwnj;ها و شنیدن خاطره&zwnj;ها و توصیف&zwnj;های شهر از زبان ساکنانش از راه&zwnj;های دست یافتن به تجربه&zwnj;های ادارکی آنان است.&nbsp;</p>
<p>در این تحقیق، صحرا عابری &zwnj;زاهد، در پی شناخت تجربه&zwnj;های ادراکی ساکنان تهران ناصری است. بدین منظور می&zwnj;کوشد، متونی را که نگارندۀ آن ایرانی و ساکن تهران ناصری بوده بررسی و هر چیزی را که انسان با حضور در شهر ادراک کرده استخراج کند. این تحقیق چهار فصل دارد. در فصل اول،&laquo;تجربه&zwnj;های شنیدن&raquo;، نمود محرک&zwnj;های حسی در شهر را بررسی می&zwnj;کند و با تمرکز بر آنچه در شهر شنیده می&zwnj;شود، تجربه&zwnj;های ادراکیِ شنیداری ساکنان شهر را توصیف می&zwnj;کند. در فصل دوم،&laquo;تجربۀ زمان در تهران ناصری&raquo;، ادراک ساکن تهران ناصری از زمان و عوامل مؤثر بر این درک را بررسی می&zwnj;کند. در فصل سوم،&laquo;تجربۀ حرکت در تهران ناصری&raquo;، تجربه&zwnj;های ادراکی از حضور و حرکت در کالبد شهر بررسی می&zwnj;شود. در فصل چهارم،&laquo;تجربۀ مواجهه با دیگر ساکنان تهران ناصری&raquo;، نقش و تأثیر انسان&zwnj;ها را در شکل دادن به اداراک یکدیگر از شهر بازگو می&zwnj;کند.&nbsp;</p>
<p><strong>صحرا عابری زاهد. &laquo;فضاهای شهری تهران ناصری از منظر پدیدارشناسی ادراک&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهرا اهری. استاد مشاور: مهندس رضا دهقانی. تهران: دانشگاه شهید بهشتی، دی ۱۳۹۴.</strong></p>
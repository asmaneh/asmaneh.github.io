--- 
title: "اسمیت‌ها در اصفهان عصر پهلوی" 
authors: fathi 
types: blog 
featured: false
slug: fQUA 
gallery: 
- image_path: "/assets/img/posts/fQUA-1.jfif" 
  title: "Figure 1. Freer/Sackler Archives, Washington DC, 2019" 
- image_path: "/assets/img/posts/fQUA-2.jfif" 
  title: "Figure 2. Myron Bement Smith and Katharine, 1935" 
 
--- 
<p>تابستان سال ۲۰۱۹ برای جستجو در نامه&zwnj;ها و اسناد مایرن بمنت اسمیت[۱] در آرشیو فریر/سکلر در مؤسسۀ اسمیتسونین به شهر واشنگتن دی&zwnj;سی سفر کردم. مایرن و همسرش کاترین[۲] برای کار روی پروژۀ بررسی معماری قرون میانۀ ایران از سال ۱۹۳۳ تا ۱۹۳۷ در اصفهان مستقر شدند و مایرن مشغول نقشه&zwnj;برداری و ترسیم بناهای تاریخی و باستانی اصفهان و شهرهای دیگر ایران شد. قبل از سفرم برنامه&zwnj;ام این بود که اسناد و مدارک جمع&zwnj;آوری شده توسط اسمیت را بررسی کنم و از آنجایی که او و همسرش چند سالی را در اصفهان زندگی کرده بودند، اطلاعاتی دربارۀ اصفهان از خلال نامه&zwnj;ها و نوشته&zwnj;هایشان گردآورم.</p>
<p style="text-align: center;"><img src="https://raw.githubusercontent.com/asmaneh/asmaneh.github.io/master/assets/img/posts/fQUA-1.jfif" alt="Figure 1. Freer/Sackler Archives, Washington DC, 2019" width="676" height="507" /></p>
<p>زمانی که شروع به خواندن نامه&zwnj;ها و جستجو کردم موضوع دیگری مرا به خود جذب کرد. جدای از عکس&zwnj;ها، نقشه&zwnj;ها و طرح&zwnj;هایی که اسمیت از بناهای مهم اصفهان تهیه کرده بود، زندگی این زوج امریکایی در اصفهان، غریب و نامأنوس با فرهنگ و زندگی در اصفهان توجه مرا به خود جلب کرد. بیش از آنکه با طرح&zwnj;های اسمیت همراه شوم نامه&zwnj;ها و نوشته&zwnj;های کاترین، همسر اسمیت، به دوستان و خانواده در امریکا و ایران مرا با خود همراه کرد. البته آنچه نوشته&zwnj;های کاترین را مهیج&zwnj;تر و ارزشمندتر می&zwnj;کرد جزئیاتی بود آمیخته با تجربیات او از زندگی روزمره در اصفهان و چگونگی تطبیق آنها با مکان و فرهنگ جدید، تجربه&zwnj;ای که برای من در این سال&zwnj;های اخیر غریب نبود. اما علاوه بر تجربیات شخصی کاترین، زنی امریکایی در اصفهان، که حس همدلی مرا برانگیخت این نامه&zwnj;ها اسناد مهمی هستند دربارۀ روابط بین محققان تاریخ معماری و هنر خارجی مقیم در ایران و اینکه چگونه شبکۀ ارتباطات گستره&zwnj;ای بین آنها در شهرهای مختلف ایران وجود داشت. و مهم&zwnj;تر از همۀ اینها نگاه تازه&zwnj;ای بود که نوشته&zwnj;های کاترین به عنوان یک زن و درک او از محیط اطرافش آشکار می کرد. ترجمۀ یکی از این نامه&zwnj;ها را برای مثال در اینجا نقل می کنم. این نامه از طرف کاترین به خانم بویس، احتمالا همسر دکتر آرتور سی بویس[۳]، مقیم تهران نوشته شده است در تاریخ ۲۰ سپتامر ۱۹۳۵، در پاسخ به مهربانی و محبت میزبانی آنها از اسمیت زمانی که او در تهران بوده است:</p>
<p>&laquo;مایرن به من گفت که چقدر شما و دکتر بویس نسبت به او بزرگوار بودید زمانی که او در تهران بود. مدتی بود که می&zwnj;خواستم برایتان بنویسم. فکر می کنم حالا که سال تحصیلی شروع شده است، شما باید مشغلۀ زیادی داشته باشید. امیدوارم تعطیلاتی که داشتید فرصتی برای استراحت به شما داده باشد. ما این تابستان جایی نرفتیم و مایرن بی&zwnj;وقفه در حال کار کردن بود. خوشبختانه این تابستان هوای اصفهان به صورت غیرمعمولی خنک بود و ما از گرما اذیت نشدیم. شما به مایرن مقدار کمی نان نازک شبیه کرکر[۴] برای سفرش داده بودید که او بسیار دوست داشت. ممکن است که دستور پخت آن را به من بدهید؟ همچنین آیا می&zwnj;توانید به من بگویید چگونه می&zwnj;توانیم سفارش آرد ذرت، عسل و شیره از دولت&zwnj;آباد بدهیم؟ سال پیش آقای ذکلر[۵] با مهربانی این اقلام را برای ما فرستاد اما متوجه شدم که او در حال حاضر در دسترس نیست. در طی سه یا چهار ماه گذشته بیماری&zwnj;های بسیاری در اصفهان شیوع یافته. مردم بسیاری بیمار هستند و در میان آنها خانواده آقای کر[۶] و خدمۀ ایشان نیز دچار بیماری شده&zwnj;اند. خدمه از او خواستند که اجازۀ قربانی کردن گوسفندی را در آستانۀ در خانه&zwnj;اش بدهد. او اجازه داد که این کار انجام شود. نیازی نیست که من از زیبایی&zwnj;های ایران برای شما بگویم. من هر روز بیشتر از مناظر و کوه&zwnj;های اطراف اصفهان لذت می&zwnj;برم. همانطور که می&zwnj;دانید، مایرن اسبی به من داده و من تازه شروع به راندن اسب خارج از محوطۀ مسکونی خود کرده&zwnj;ام. آن وقت زمانی است که من از سوال&zwnj;های خدمه و کارهای خانه فرار می&zwnj;کنم و خودم را کاملا فراموش می&zwnj;کنم. در طی تابستان کاروان&zwnj;های شتر بسیار اندک بودند اما حال زنگ شترها تقریبا هر ساعتی از روز شنیده می&zwnj;شود. زندگی برای این شترسواران باید بسیار دشوار باشد زیرا بار شترها سبک است و برخی اوقات شترها هیچ باری حمل نمی&zwnj;کنند. زمانی که مایرن بازگشت، فراموش کرده بود که هزینۀ اقامت در اتاقش در خوابگاه را بپردازد. از من پرسید که شما را بیابم و بپرسم او چقدر به دانشکده بدهکار است. امیدوارم که شما و دکتر بویس سال خوبی داشته باشید. لطفا ما را به پرویز یادآوری کنید.&raquo;</p>
<p style="text-align: center;"><img src="https://raw.githubusercontent.com/asmaneh/asmaneh.github.io/master/assets/img/posts/fQUA-2.jfif" alt="" width="305" height="407" /></p>
<p>&nbsp;</p>
<p dir="ltr" style="padding-left: 40px;">1. Myron Bement Smith collection</p>
<p dir="ltr" style="padding-left: 40px;">2. Katharine</p>
<p dir="ltr" style="padding-left: 40px;">3. Dr. Boyce</p>
<p dir="ltr" style="padding-left: 40px;">4. Cracker-like</p>
<p dir="ltr" style="padding-left: 40px;">5. Mr. Zoeckler</p>
<p dir="ltr" style="padding-left: 40px;">6. Mr. Kerr</p>
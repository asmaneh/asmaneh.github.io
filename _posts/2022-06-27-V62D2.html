--- 
title: "کتاب «تصویر کلمه: مطالعه‌ای درباره آیات قرآنی در معماری اسلامی»" 
authors: koushei 
types: blog 
tags: معماری اسلامی,قرآن و معماری اسلامی,سیدامیر کوشه‌ای 
featured: false
slug: V62D2 
--- 
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">کتاب <em>تصویر کلمه: مطالعه&zwnj;ای درباره آیات قرآنی در معماری اسلامی</em>، اثر اریکا داد و شیرین خیرالله، از جمله مهمترین پژوهش&zwnj;ها درباره نسبت قرآن کریم با معماری دوره اسلامی است. جلد نخست این کتاب مشتمل بر مقدمه و هفت فصل است. داد در این جلد استدلال می&zwnj;کند که آیه&zwnj;های قرآن در هنر دوره اسلامی به مثابه نماد و نشانه&zwnj; خدا به کار رفته&nbsp; است، و کارکردی مشابه شمایل در هنر مسیحی دارد. او دیدگاه خود در این زمینه را پیشتر در مقاله&zwnj;ای با عنوان &laquo;تصویر کلمه&raquo;</span><sup><span lang="FA" style="font-size: 12.0pt; line-height: 115%; font-family: 'Times New Roman',serif; mso-bidi-language: FA;">*</span></sup><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;"> منتشر کرده بود، و این جلد به نوعی گسترش یافته آن مقاله است. نویسنده در فصل نخست به مسئله ممنوعیت تصویر انسان و جانداران در تمدن اسلامی می&zwnj;پردازد. فصل&zwnj;های دو، سه و چهار به تحلیل کارکرد آیات قرآنی در تزیینات چهار بنای قبة الصخره در بیت&zwnj;المقدس، مقیاس النیل (نیل سنج) و مدرسه سلطان حسن در قاهره، و بیمارستان نوری در دمشق اختصاص دارد. فصل پنجم به آن دسته از آیات قرآنی می&zwnj;پردازد که در بناها کاربرد بیشتری داشته&zwnj;اند، و در فصل ششم نیز جاگیریِ آیات در بناها بررسی شده است. </span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">جلد دوم با حجمی بیش از سه برابر جلد نخست، گزارشی است تفصیلی از آیات قرآنی که بر کتیبه بناهای دوره اسلامی نقش بسته&zwnj;اند. این گزارش در قالب سه نمایه و به صورت جدول&zwnj;هایی ارائه می&zwnj;شود. نمایه نخست، جدولی است با پنج ستون که به ترتیبِ سوره&zwnj;ها و آیات قرآن تنظیم شده است. ستون نخست به شماره آیه، ستون دوم به نام بنایی که آیه بر آن نقش بسته و شهری که بنا در آن جای دارد، ستون سوم به محل جاگیریِ کتیبه قرآنی در بنا مانند اینکه بالای محراب است یا در اطراف ورودیِ بنا و مانند آن، و نیز نوع خط کتیبه که کوفی یا نسخ و ... است، و ستون چهارم به تاریخ ساخت بنا بر اساس تقویم هجری و میلادی اختصاص دارد. در ستون پنجم نیز نام منبعی آمده است که اطلاعات مربوط به کتیبه را از آن استخراج کرده&zwnj;اند. نمایه دوم با توجه به اسامی کشورها مرتب شده است. در ستون&zwnj;های هر یک از جدول&zwnj;های این نمایه، اطلاعات مربوط به شهر، نام بنا، شماره سوره و آیه، محل جاگیری کتیبه در بنا، و تاریخ آن بیان شده است. نمایه سوم نیز همین گونه اطلاعات را با توجه به محل کتیبه&zwnj;ها در بنا و به تفکیک نوع بنا از مدرسه، آرامگاه، مسجد، و غیره آورده است.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">با توجه به اینکه تکیه پژوهشگران در تهیه این نمایه&zwnj;ها، بر آثار چاپ&zwnj;شده تا سال 1974 میلادی بوده است (319-324)، طبیعی است که کاستی&zwnj;های آن آثار به این نمایه&zwnj;ها نیز راه یافته باشد. این نقص به ویژه درباره کتیبه&zwnj;های ایران بزرگ و ترکیه بسیار چشمگیر است (بنگرید: </span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">Denny, 1984: 162-163</span><span lang="FA" style="font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">؛ </span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr';">Hillenbrand, 1984: 278</span><span lang="FA" style="font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">؛ </span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">Blair, 1998: 213</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">). برای نمونه، تنها هفت صفحه به بناهای ایران و آنچه از ایران در موزه&zwnj;های جهان نگهداری می&zwnj;شود اختصاص یافته (195-201) و فهرست کتیبه&zwnj;های قرآنی در بناهای افغانستان نیمی از یک صفحه را در بر گرفته است (165). نویسندگان خود محدودیت&zwnj;های این نمایه&zwnj;ها را در مقدمه جلد دوم به خوبی توضیح داده&zwnj;اند (</span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">x-vii</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">). علیرغم این گونه کاستی&zwnj;ها، جلد دوم از اهمیت بسیار بالایی برخوردار است، و به تعبیر هیلن&zwnj;برند تنظیم نمایه&zwnj;ها برای حدود 4000 کتیبه قرآنی، کاری است هرکول&zwnj;وار. (</span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr';">Hillenbrand, 1984: 278</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">)</span></p>
<p class="MsoNormal" dir="RTL" style="text-align: center; direction: rtl; unicode-bidi: embed; margin: 0in -2.25pt 12.0pt 0in;" align="center"><span lang="FA" style="font-size: 14.0pt; line-height: 115%; font-family: 'Times New Roman',serif; mso-bidi-language: FA;">***</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">در ادامه این یادداشت، نکاتی را درباره برخی از مطالب جلد نخست این اثر یادآور می&zwnj;شوم (برای آشنایی بیشتر با زندگی&zwnj;نامه و کتاب&zwnj;شناسی آثار دیگر اریکا داد بنگرید به: </span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr';">Jessop, 2021: IX-XVI</span><span lang="AR-SA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi;">)</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">داد در ابتدای فصل نخست (7)، عامل یا عوامل موثر بر ممنوعیت تصویر ذی روح از دیدگاه مستشرقان را این گونه خلاصه می&zwnj;کند:</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in 54.45pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">۱. هنر اسلامی متاثر از سنتی دیرپا در مشرق&zwnj;زمین در نفیِ تصاویرِ بازنمایانه بوده است.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in 54.45pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">۲. اسلامِ آغازین تصویر را با جادو مربوط می&zwnj;دانسته است و در نتیجه قائل به منع آن شده&zwnj;اند.</span><sup><span lang="FA" style="font-size: 14.0pt; line-height: 115%; font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-theme-font: minor-bidi; mso-bidi-language: FA;">* *</span></sup></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in 54.45pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">۳. هنر اسلامی متاثر از یهودیانی بوده است که به اسلام گرویده&zwnj;اند.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">ادامه این فصل به نقد و ارزیابیِ این سه دیدگاه اختصاص دارد. نویسنده تاکید دارد که لازم است مسئله تصویر در هنر دوره اسلامی به نحو ایجابی تبیین شود و نه سلبی (8). به عبارت دیگر، در تلقیِ مستشرقان گویی تصویر واقعیتی بدیهی در هنر است و آنها می&zwnj;کوشند دلایل بی&zwnj;توجهیِ مسلمانان به این جنبه از هنر را تبیین کنند. داد اما با مروری بر دیدگاه&zwnj;های فیلسوفان باستان و نیز آبای کلیسا می&zwnj;کوشد نشان دهد از سده&zwnj;ها پیش از ظهور اسلام، دو انتخاب به موازات یکدیگر در هنر مطرح بوده&zwnj;اند: یک دیدگاه تصویر را به مثابه نمادی از خدا لحاظ می&zwnj;کرده است، و دیدگاه دوم معتقد بوده از آنجا که خدا، لوگوس (عقل یا کلمه) است، تصویرسازی به جای نزدیک ساختنِ ما به او، به سنت&zwnj;های کافرانه شباهت می&zwnj;بَرَد.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">از برخی عبارات نویسنده چنین استنباط می&zwnj;شود که واژه &laquo;تصویر&raquo; در عبارت &laquo;تصویر کلمه&raquo; (</span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">Image of the word</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">) ناظر به نسبت میان قرآن مُنزَل با لوح محفوظ است (16). با این همه، او ابعاد الهیاتی موضوع را با تفصیل بیشتری دنبال نمی&zwnj;کند و تمرکز اصلی&zwnj;اش بر کارکرد شمایلیِ متن قرآن در هنر دوره اسلامی باقی می&zwnj;ماند. در این فصل، به ویژه تلاش داد برای تبیین ترجیح کلمه در تمدن اسلامی بر تصویر، در زمینه اندیشه از عصر باستان تا سده&zwnj;های نخست هجری بسیار جذاب است. </span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">نویسنده در فصل دوم به مناسبت بحث از کتیبه&zwnj;های قبة&zwnj;الصخره، به مسئله جاگیریِ آیات قرآن در شماری از ابنیه اسلامی در ارتفاعی بالاتر از امکان دیدِ انسانی می&zwnj;پردازد. شماری از پژوهشگران این واقعیت را مؤیدی بر کارکرد تزیینیِ آیات قرآن در کتیبه&zwnj;ها دانسته&zwnj;اند. توضیح آنکه وقتی آیه در موقعیتی است که به چشم بیینده نمی&zwnj;آید، چه رسد به اینکه قابل خواندن باشد، می&zwnj;توان نتیجه گرفت که برای سازندگان نیز جنبه تزیینیِ آن مطرح بوده است، و نه تناسب معناییِ آن با بنایی که در آن جای گرفته است. داد با رد این برداشت، این جاگیری را این گونه توجیه می&zwnj;کند که از نظر مسلمانان متن قرآن به خودیِ خود معنادار است و نیازی به این نیست که خوانده شود تا معنای آن محقق گردد. او همچنین به این اشاره می&zwnj;کند که هر مسلمانی از کودکی همه یا بخش&zwnj;هایی از قرآن را حفظ کرده است و در نتیجه ضرورتی ندارد که بتواند متن کتیبه&zwnj;ها را بخواند، بلکه از فاصله دور نیز شورانگیزی کلام الهی برای او محسوس است. برای توضیح بیشتر نیز کتیبه&zwnj;های قرآنی را با مجسمه&zwnj;های قدیسان در کلیساها و تصاویر شیشه&zwnj;های رنگی مقایسه می&zwnj;کند. همچنانکه دشواریِ رمزگشایی از برخی از این آثار، مورخ هنر را بر آن نمی&zwnj;دارد که بگوید این گونه آثار برای مسیحیان در سده&zwnj;های میانه صرفا جنبه تزیینی داشته&zwnj;اند، در بررسی کتیبه&zwnj;های قرآنی نیز داوری مشابهی موجه خواهد بود (24-26). توضیحِ داد، اطلاعات زیادی درباره نحوه ادراک و تجربه زیباشناختیِ این گونه آثار در میان مسلمانان در سده&zwnj;های گذشته در اختیار ما نمی&zwnj;گذارد و این پرسش همچنان باقی می&zwnj;ماند که با فرض پذیرش عمومیت حفظ قرآن در میان اعراب، در سرزمین&zwnj;های شرقی جهان اسلام که این موضوع به آن گستردگی نبوده است چگونه می&zwnj;توان معناداری کتیبه&zwnj;های قرآنی برای مخاطبان را تبیین کرد؟</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">از جمله نکته&zwnj;های جذاب کتاب، تصویر آیات با مضمون &laquo;شفا&raquo; در راست و چپ محراب بیمارستان نوری دمشق است (38). این آیات و جاگیری&zwnj;شان در آن مکان، تصویر عیسای مصلوب بر قاب تزیینی محراب ایزنهایم را پیشِ چشم می&zwnj;آورد. معروف است که مشاهده بدنِ رنجور عیسی و خشونت زخم&zwnj;هایش در نقاشی گرونوالد، اسباب تسلیِ بیماران در دیر سنت آنتونی بوده است. تصویر عیسی در این اثر به آنها یادآوری می&zwnj;کرده که در رنج طاعون تنها نیستند و پیش از آنها مسیح نیز دردهایی به مراتب سخت&zwnj;تر را تحمل کرده است. خواندنِ آیات در تصاویر سیاه و سفید این کتاب، حسی زنده از تجربه و احساس مشابه بیماران در بیمارستان نوری دمشق را رقم می&zwnj;زند. </span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">با اینکه در بخش معظم چهارده سده گذشته، شکل&zwnj;گیری و تحولات هنر دوره اسلامی بر بنیاد قرآن بوده است، اما چه در مطالعات غربی و چه در پژوهش&zwnj;های مسلمانان، هنوز جایگاه محوری قرآن در این زمینه به درستی تبیین نشده است. شاهدی بر این فقر پژوهشی همین که علیرغم گذشت چهل سال از چاپ این اثر، و اینکه از همان دهه هشتاد میلادی ضرورت گسترش و روزآمدسازیِ آن با تکیه بر پژوهش&zwnj;های روزافزون درباره کتیبه بناهای اسلامی محسوس بوده، اما همچنان مفصل&zwnj;ترین پژوهشی است که در بحث از تحلیل آیات قرآن در هنر دوره اسلامی از آن یاد می&zwnj;شود (برای نمونه: پی&zwnj;نوشت شماره 65 در </span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">Flood, Necipoğlu, 2017: 42</span><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">).</span></p>
<p class="MsoNormal" dir="ltr" style="margin: 0in -2.25pt 12pt 0in; direction: rtl; unicode-bidi: embed; text-align: left;"><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;"><span style="font-family: 'Times New Roman', serif; font-size: medium;">Dodd, Erica Cruikshank, and Shirin Khayr allah. 1981.&nbsp;</span><em style="font-family: 'Times New Roman', serif; font-size: medium;">The Image of the word: a study of quranic verses in Islamic architecture</em><span style="font-family: 'Times New Roman', serif; font-size: medium;">. Beirut: American University of Beirut.</span></span></p>
<p class="MsoNormal" dir="RTL" style="text-align: center; direction: rtl; unicode-bidi: embed; margin: 0in -2.25pt 12.0pt 0in;" align="center"><span lang="FA" style="font-size: 14.0pt; line-height: 115%; font-family: 'Times New Roman',serif; mso-bidi-language: FA;">***</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><strong><span lang="FA" style="font-size: 14.0pt; line-height: 115%; font-family: 'B Badr'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">پی&zwnj;نوشت:</span></strong></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-theme-font: minor-bidi; mso-bidi-language: FA;">*</span><span lang="FA" style="font-size: 14.0pt; line-height: 115%; font-family: 'B Badr'; mso-bidi-language: FA;"> مشخصات این مقاله چنین است:</span></p>
<p class="MsoNormal" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi;">Dodd, Erica Cruikshank. 1969. &ldquo;The Image of the Word,&rdquo; <em>Berytus </em>18: 35&ndash;79.</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><span lang="FA" style="font-size: 14.0pt; line-height: 115%; font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-theme-font: minor-bidi; mso-bidi-language: FA;">**</span><span lang="FA" style="font-size: 14.0pt; line-height: 115%; font-family: 'B Badr'; mso-bidi-language: FA;"> آقای محمد مهدی احسانی&zwnj;فر با بررسیِ مجموعه احادیثی که تصویر را در پیوند با جادو مطرح کرده&zwnj;اند دو نتیجه جالب به دست داده است. نخست اینکه همه این احادیث به نقل از یهودیانِ نومسلمان به منابع حدیثی راه یافته&zwnj;اند و از جمله اسراییلیات شمرده می&zwnj;شوند. با اینکه برای تحلیل&zwnj;های دقیق&zwnj;تر نیازمند اعتبارسنجی و تاریخ&zwnj;گذاری تک&zwnj;تک این احادیث هستیم، ولی خود این مطلب با توجه به دیدگاه&zwnj;های یهود درباره تصویر، قابل تامل است. نکته دوم اینکه هیچ یک از فقیهان و محدثان سده&zwnj;های نخست در استدلال&zwnj;هایشان علیه تصویر، به نسبت آن با جادو اشاره نکرده&zwnj;اند. به بیان بهتر، آنچه پژوهشگرانی مانند کرسول درباره عاملیتِ پیوند تصویر با جادو، برای توضیح ممنوعیت تصویر در میان مسلمانان گفته&zwnj;اند (</span><span dir="LTR" style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Badr'; mso-bidi-language: FA;">Creswell, 1946: 165-166</span><span lang="FA" style="font-size: 14.0pt; line-height: 115%; font-family: 'B Badr'; mso-bidi-language: FA;">) سابقه&zwnj;ای در نوشته&zwnj;های عالمان مسلمان سده&zwnj;های گذشته ندارد.</span></p>
<p class="MsoNormal" dir="RTL" style="text-align: center; direction: rtl; unicode-bidi: embed; margin: 0in -2.25pt 12.0pt 0in;" align="center"><span lang="FA" style="font-size: 14.0pt; line-height: 115%; font-family: 'Times New Roman',serif; mso-bidi-language: FA;">***</span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; margin: 0in -2.25pt 12.0pt 0in;"><strong><span lang="FA" style="font-size: 14.0pt; line-height: 115%; font-family: 'B Badr'; mso-bidi-language: FA;">کتاب&zwnj;نامه</span></strong></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi; mso-bidi-language: FA;">Blair, Sheila S. 1998. <em>Islamic Inscriptions,</em> Edinburgh: Edinburgh University Press.</span></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi; mso-bidi-language: FA;">Creswell, K.A.C. 1946. &lsquo;The Lawfulness of Painting in Early Islam,&rsquo; In <em>Ars Islamica</em> 11-12: 159-166.</span></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi; mso-bidi-language: FA;">Denny, Walter B. 1984. [Review of <em>The Image of the Word: A Study of Quranic Verses in Islamic Architecture</em>, by E. C. Dodd &amp; S. Khairallah]. <em>Middle East Journal</em> 38, no. 1: 162&ndash;63.</span></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi; mso-bidi-language: FA;">Dodd, Erica Cruikshank, and Shirin Khayr allah. 1981. <em>The Image of the word: a study of quranic verses in Islamic architecture</em>. Beirut: American University of Beirut.</span></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi;">Hillenbrand, Robert. 1984. &ldquo;Erica Cruikshank Dodd and Shereen Khairallah, The Image of the Word, 2 Vols. (Beirut: 1981).&rdquo; <em>International Journal of Middle East Studies</em> 16, no. 2: 278&ndash;80.</span></p>
<p class="MsoNormal" dir="ltr" style="text-align: justify; margin: 0in 0in 12.0pt -2.25pt;"><span style="font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-theme-font: major-bidi;">Jessop, Lesley. 2021. Passion, Serendipity, Curiosity, and the Making of an Art Historian. In <em>Art and Material Culture in the Byzantine and Islamic Worlds, Studies in Honour of Erica Cruikshank Dodd</em>. Edited by: Evanthia Baboula and Lesley Jessop. Leiden; Boston: Brill.</span></p>
<p>&nbsp;</p>
<p class="MsoNormal" dir="RTL" style="text-align: justify; direction: rtl; unicode-bidi: embed;"><span dir="LTR" style="font-size: 14.0pt; line-height: 115%; mso-bidi-font-family: 'B Badr'; mso-bidi-language: FA;">&nbsp;</span></p>
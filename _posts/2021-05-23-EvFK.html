--- 
title: "بازخوانی نقشۀ تاریخی نهر انتقال آب کرج| ذات‌‌الله نیک‌زاد" 
authors: asmaneh 
types: bap 
categories: articles 
tags: ذات‌‌الله نیک‌زاد,نهر  آب کرج,نقشۀ تاریخی 
featured: false
slug: EvFK 
--- 
<p>پس از اینکه تهران برای پایتختی برگزیده شد، با افزایش جمعیت، تأمین آب یکی از اقدامات ضروری بود. علاوه بر کشیدن قنواتی که به آب شرب ساکنان اختصاص داشت، راه&zwnj;های دیگری مانند انتقال آب از کوهپایه&zwnj;های البرز می&zwnj;توانست کمبود آب شرب شهر را تأمین کند. نقشه&zwnj;هایی که مبنای این تحقیق قرار گرفته، سندی است که دلالت بر همین اقدام مهندسی دارد؛ یعنی انتقال آب با کشیدن نهر از رودخانۀ کرج به شهر تهران. نقشه&zwnj;ها که در کاخ گلستان و وزارت خارجه نگهداری می&zwnj;شود، رنگی است و بر روی آن اطلاعاتی دربارۀ نحوۀ احداث نهر درج شده است، اما بدون ذکر عنوان، تاریخ، نام نقشه&zwnj;نگار و موضع دقیق است. پرسش پژوهش این است که در بازخوانی نقشه&zwnj;ها چه نکات تاریخی و مهندسی قابل عرضه وجود دارد و دیگر اینکه اسناد مذکور به چه مناسبتی تهیه شده و کدام رویداد معماری و شهری تاریخی را بیان می&zwnj;دارد؟ روش این پژوهش توصیفی&zwnj;تاریخی است؛ ازاین&zwnj;روی که تأکید بر یک سند تاریخی است و اقدامی در گذشته (روزگار قاجاریه) را روایت می&zwnj;کند. علاوه بر این، سندپژوهی محسوب می&zwnj;شود؛ زیرا بازخوانی سندی تصویری اساس کار پژوهش قرار گرفته است. هدف از پژوهش، بازخوانی و نمایاندن نقشۀ یادشده به&zwnj;عنوان سند تاریخ مهندسی و روشن کردن گوشه&zwnj;ای از تاریخ تهران روزگار قاجاری است. نتیجۀ پژوهش نشان داد به&zwnj;سبب کم شدن مقدار آب&zwnj;دهی، تعمیر نهر در دستور کار قرار گرفت و احتمالاً نقشه&zwnj;هایی برای مرمت نهر کرج در حدود ۱۲۶۷ق به دست یکی از مهندسان دربار قاجار، در اوایل پادشاهی ناصرالدین&zwnj;شاه، هم&zwnj;زمان با صدارت امیرکبیر تهیه شد. انتقال آب کرج به تهران، شش سال پیش&zwnj;تر، به&zwnj; دستور محمدشاه و در روزگار صدارت حاج میرزا آقاسی عملی شده بود.</p>
<p>&nbsp;</p>
<p>ذات&zwnj;الله نیک&zwnj;زاد. &laquo;بازخوانی نقشۀ تاریخی نهر انتقال آب کرج&raquo; در مطالعات معماری ایران، دورۀ ۹، شمارۀ ۱۸ (پاییز و زمستان ۱۳۹۹)، ص ۲۱۷- ۲۳۴.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="https://jias.kashanu.ac.ir/article-1-2220-fa.html">https://jias.kashanu.ac.ir/article-1-2220-fa.html</a></p>
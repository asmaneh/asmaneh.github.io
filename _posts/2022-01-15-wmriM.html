--- 
title: "یافته‌هایی نو در باب هویت شهری اهواز (۱): قلعه حشمت‌الدوله، نخستین سربازخانه اهواز در دوره قاجار" 
authors: r.mojtahedzadeh 
types: blog 
tags: اهواز، قاجاریان، قلعه حشمت الدوله 
featured: true
slug: wmriM 
gallery: 
- image_path: "/assets/img/posts/wmriM-1.jpg" 
  title: "تصویر ۱- قلعه حشمت الدوله بر نقشۀ نجم الملک؛ ۱۲۹۹ ق. (مأخذ: مرکز اسناد وزارت امور خارجه)" 
- image_path: "/assets/img/posts/wmriM-2.jpg" 
  title: "تصویر ۲- قلعه حشمت الدوله بر نقشۀ کاپیتان ولز؛ ۱۸۸۱ م. (مأخذ: کتابخانۀ ملّی قطر، Ref: IOR/L/MIL/17/15/9, f 89)" 
- image_path: "/assets/img/posts/wmriM-3.jpg" 
  title: "تصویر ۳- موقعیت امروزی قلعه براساس عکس هوایی ماهواره گوگل ارث" 
- image_path: "/assets/img/posts/wmriM-4.jpg" 
  title: "تصویر ۴- بزرگنمایی موقعیت امروزی قلعه" 
- image_path: "/assets/img/posts/wmriM-5.jpg" 
  title: "تصویر ۵- فضای داخلی قلعه در وضع کنونی (عکاس: ملوک جلیلی نرگسی)" 
 
footnotes: 
- number: "1" 
  content: "بنا به گفتۀ کسروی حشمت الدوله لقب عموی ناصرالدین شاه بود که از سال 1267 تا 1305 قمری بر خوزستان و لرستان حکمفرمایی می کرد." 
 
--- 
<p dir="RTL"><span lang="FA">تاریخ شهری اهواز نوین تاریخی کمترشناخته و در عین حال، به&zwnj;باور من، بسیار جذاب و آموزنده است. نخستین بار در سال&zwnj;های آغازین ۱۳۸۰ (سال&zwnj;های پایانی تحصیل در دورۀ ارشد معماری) علاقۀ کار بر این تاریخ ناشناخته و جذاب در وجودم زبانه کشید و این بخت را یافتم که زیر نظر یکی از برجسته&zwnj;ترین چهره&zwnj;های تاریخ&zwnj;نگاری معماری و مرمت شهری این سرزمین، زنده&zwnj;یاد باقر آیت&zwnj;الله&zwnj;زاده شیرازی (ره) و با همراهی یکی از بهترین دوستان و همکاران حرفه&zwnj;ای ام، خانم دکتر زهرا نام&zwnj;آور، این علاقه را در قالب کار بر رسالۀ کارشناسی ارشد معماری&zwnj;ام دنبال کنم. دو سالی که زیر نظر مرحوم دکتر شیرازی به این مهم پرداختم، بی&zwnj;تردید از پربرکت&zwnj;ترین سالیان عمرم بود و امیدوارم روزی از عهدۀ بیان جزئی&zwnj;تر درس&zwnj;های بی&zwnj;شمار آن سالیان، خصوصاً جلسات طولانی و آموزندۀ مباحثات درسی (کرکسیون&zwnj;های) آن ایام، برآیم. حاصل آن سال&zwnj;ها کمی بعدتر به تدوین کتاب <em>در جستجوی هویت شهری اهواز</em> انجامید که ابتدا در قالب طرحی پژوهشی برای دفتر تحقیقات معماری و طراحی وزارت مسکن و شهرسازی سابق، در سال ۱۳۸۸، انجام شد و چند سال بعدتر (۱۳۹۴) از سوی همان دفتر به چاپ رسید. <em>در جستجوی هویت شهری اهواز</em> نخستین و، تا به امروز، تنها تک&zwnj;نگاری مستقلِ معمارانه درباب شهر اهواز است و البته چون هر اثر آغازین دیگر در عین استفاده از مزیت پیشگامی نمی&zwnj;تواند از نواقصی که عمدتاً ناشی از کمبود اطلاعات و ضعف پیشینۀ تحقیقات است، مبرا باشد.</span></p>
<p dir="RTL"><span lang="FA">در یکسال اخیر این فرصت دست داد تا به مناسبت کاری تازه بر بافت تاریخی شهر اهواز به مرور مجدد یافته&zwnj;های پیشین بپردازم. این مرور با اتکاء به منابع تازه&zwnj;ای که در زمان تدوین کتاب در جستجوی هویت شهری در دسترس یا مورد توجه نویسندگان نبود، انجام شد، منابعی چون نقشه&zwnj;های نجم&zwnj;الملک -که در آن زمان علی&zwnj;رغم تلاش نویسندگان دستیابی به نسخه&zwnj;ای با کیفیت از آن میسر نشد- سفرنامۀ دوم نجم&zwnj;الملک، اسناد آزادشدۀ کتابخانۀ ملی قطر (در ایام پاندمی کرونا) و برخی اسناد نویافتۀ دیگر. حاصل تحقیقات اخیر به تدقیق یا تجدیدنظر در برخی یافته&zwnj;های کتاب پیشین انجامید. بر آن شدم تا بخشی از این یافته&zwnj;ها را که عمدتاً به توضیحاتی درباب بناها یا تجدیدنظر در پاره&zwnj;ای یافته&zwnj;های پیشین مربوط است، جهت اطلاع به روز تر و آسان&zwnj;تر علاقه&zwnj;مندان، از طریق سلسله یادداشت&zwnj;هایی در وبگاه آسمانه منتشر سازم و بخشی دیگر راکه عمدتاً به ساختار شهر کهن و فرایند توسعۀ شهر نوین بازمی&zwnj;گردد، ان&zwnj;شاالله، به زودی در قالب مقالاتی جهت انتشار به داوری صاحب&zwnj;نظران و اهل فنّ بسپارم. یادداشت حاضر اولین یادداشت از سلسله یادداشت&zwnj;های پیش&zwnj;گفته است.</span></p>
<p dir="RTL"><span lang="FA">یکی از بناهایی که در کتاب <em>در جستجوی هویت شهری اهواز </em>از آن نام برده شده اما اطلاعاتی درباب آن به دست داده نشده، سربازخانه&zwnj;ای است که میرزا تقی&zwnj;خان سرتیپ کاشانی، فرستادۀ ظل&zwnj;السلطان جهت بازدید از خوزستان، به سال ۱۲۹۹ق، از آن نام برده و می&zwnj;نویسد: &laquo; سربازخانه در کنار اهواز و رود کارون نزدیک سد ساخته شده و سی ودو اتاق برای توقف سرباز دارد و این سربازخانه تازه&zwnj;ساز و بی&zwnj;عیب است و تقریبا دویست نفر سرباز می&zwnj;تواند در آنجا ساخلو بماند&raquo; (کاشانی، ۱۳۷۰، ۱۸۲). در زمان نگارش کتاب<em> در جستجوی هویت شهری</em> ابهام در موقعیت و زمان ساخت و نیز ارتباط آن با سربازخانه&zwnj;ای که نظام&zwnj;السطنه چند سال بعدتر (۰۷-۱۳۰۶ قمری) در اهواز ساخت، باعث شد نویسندگان درباب این بنا اظهارنظری نکنند. ضرورت ساخت سربازخانه در اهواز، آنگونه که کسروی در تاریخ ۵۰۰ ساله نقل می&zwnj;کند، پس از جنگ ایران و انگلیس در خوزستان در سال ۱۲۷۴ قمری، در اوائل حکومت ناصرالدین&zwnj;شاه، شکل گرفت و کسروی تاریخ ساخت سربازخانه را نیز در همان زمان ذکر می&zwnj;کند (کسروی، ۱۳۸۴، ۲۱۹). اما قول میرزا تقی&zwnj;خان کاشانی که سربازخانه را تازه ساز معرفی می&zwnj;کند احتمال خطای کسروی در این فقره را مطرح می&zwnj;سازد. نجم&zwnj;الملک نیز در سفر اول خود به اهواز، که تقریباً همزمان با میراز تقی خان است، در این سربازخانه اقامت و آن را به&zwnj;گونه&zwnj;ای ضمنی بنایی نوساز توصیف می&zwnj;کند: &laquo;در قلعه&zwnj;ای که حشمت&zwnj;الدوله</span><span lang="AR-SA"><span id="#wk_ft1" class="fnoteWrap" contenteditable="false"><button class="fnoteBtn" type="button" data-content="%D8%A8%D9%86%D8%A7%20%D8%A8%D9%87%20%DA%AF%D9%81%D8%AA%DB%80%20%DA%A9%D8%B3%D8%B1%D9%88%DB%8C%20%D8%AD%D8%B4%D9%85%D8%AA%20%D8%A7%D9%84%D8%AF%D9%88%D9%84%D9%87%20%D9%84%D9%82%D8%A8%20%D8%B9%D9%85%D9%88%DB%8C%20%D9%86%D8%A7%D8%B5%D8%B1%D8%A7%D9%84%D8%AF%DB%8C%D9%86%20%D8%B4%D8%A7%D9%87%20%D8%A8%D9%88%D8%AF%20%DA%A9%D9%87%20%D8%A7%D8%B2%20%D8%B3%D8%A7%D9%84%201267%20%D8%AA%D8%A7%201305%20%D9%82%D9%85%D8%B1%DB%8C%20%D8%A8%D8%B1%20%D8%AE%D9%88%D8%B2%D8%B3%D8%AA%D8%A7%D9%86%20%D9%88%20%D9%84%D8%B1%D8%B3%D8%AA%D8%A7%D9%86%20%D8%AD%DA%A9%D9%85%D9%81%D8%B1%D9%85%D8%A7%DB%8C%DB%8C%20%D9%85%DB%8C%20%DA%A9%D8%B1%D8%AF.">1</button></span></span><span lang="FA"> به اسم سربازخانه ساخته وارد شد[م]، مخارج کلی برای آنجا به خرج دیوان رفته ولی ناقص است و بی&zwnj;درب و کثیف. این بنده سطح بام آنجا را به مخارج جزوی اندود خوبی نمود&raquo; (نجم&zwnj;الملک، ۱۳۶۲، ص ۳۴). علی&zwnj;رغم در دسترس بودن این اطلاعات، در آن زمان نویسندگان اطلاعی از مکان و سرنوشت این سربازخانه یا قلعه نیافتند. حدس اولیه آن بود که احتمالاً بنای این سربازخانه با فاصله از شهر اهواز و در مکانی که بعدها بندر ناصری ایجاد شد، ساخته شده و همان را نظام&zwnj;السلطنه نوسازی و به نام سربازخانه ناصری در خاطرات خود نام برده است، اما چون شاهد متقنی برای آن نبود در نهایت از اظهارنظر درباب این بنا صرف&zwnj;نظر شد. امروز با دسترسی به نقشه&zwnj;های نجم&zwnj;الملک، انتشار خاطرات سفر دوم وی و نیز کروکی&zwnj;ای از عوارض رودخانه کارون در اهواز، متعلق به یکی از افسران نیروی دریایی بریتانیا، از مکان، فرم تقریبی و سرنوشت قلعه یا سربازخانه اطلاع بیشتری داریم.</span></p>
<p dir="RTL"><span lang="FA">براساس این اطلاعات سربازخانه نه خارج از اهواز قدیم&nbsp; بلکه چسبیده به آن (در محلۀ عامری کنونی) و در فاصلۀ چندصدمتری شمال خانه و قلعۀ شیخ نبهان، در پایین کمر سنگی&zwnj;ای که بالاتر از سد اهواز از رودخانه می&zwnj;گذشت و امروز نیز بقایای آن بالاتر از پل هفتم اهواز قابل مشاهده است، قرار داشته است. نجم&zwnj;الملک در نقشه&zwnj;های خود این قلعه را به صورت مستطیلی با کشیدگی طولی در راستای شرقی-غربی و حیاط مرکزی به نمایش گذاشته است (تصویر ۱). در نقشه&zwnj;ای که یکی از افسران نیروی دریایی بریتانیا از عوارض کارون در حدود شهر اهواز</span> <span lang="FA">به تاریخ ۱۸۸۱ (همزمان با نقشه نجم&zwnj;الملک) تهیه کرده قلعه به شکل مربعی با چهار برج در گوشه&zwnj;های آن، در همان مکانی که نجم&zwnj;الملک نمایش داده، نشان داده شده (تصویر ۲)؛ البته لازم به ذکر است که فرم قلعه براساس بقایای به جامانده با ترسیم نجم&zwnj;الملک شباهت بیشتری نشان می&zwnj;دهد. امروزه در مکانی که در نقشه&zwnj;های فوق&zwnj;الذکر نشان داده شده، ویرانه&zwnj;ای محصور با تناسبات مستطیلی کشیده در راستای شرقی-غربی به جا مانده که قاعدتاً بقایای همان قلعه یا سرباخانه حشمت&zwnj;الدوله است (تصاویر ۳ و ۴ و ۵).</span></p>
<p dir="RTL"><span lang="FA">دربارة اینکه قلعه چه زمانی از بین رفته اطلاع دقیقی در دست نیست، اما آنگونه که از خاطرات نجم&zwnj;الملک و میرزا تقی&zwnj;خان کاشانی برمی&zwnj;آید از همان سال&zwnj;های آغازین نیز بنا به درستی مورد بهره&zwnj;برداری قرار نمی&zwnj;گرفته و به دلیل عدم اسکان ثابت قشون در آن اغلب چون آغل و محل نگهداری احشام مورد استفادۀ ساکنان محلی قرار داشته است. احتمالاً با شکل&zwnj;گیری ناصری و تأسیس سربازخانه&zwnj;ای جدید در آن فرایند ویرانی قلعه رو به سرعت گذاشته؛ نجم&zwnj;الملک در سفرنامۀ دوم خود که همزمان با طرح&zwnj;ریزی بندر ناصری (۱۳۰۶ ق.) انجام گرفته، می&zwnj;نویسد: &laquo; قلعۀ حشمت&zwnj;الدوله که در سفر قبل چاکر صحیح بود و خرابی نداشت جز اندود بام&zwnj;ها که خود متحمل شدم، امسال از بابت بی&zwnj;اعتنایی مباشرین و اهالیِ اهواز خرابی زیاد به هم رسانیده و حقیر برآورد نمود که در جمع بناها تعمیر شود&raquo; (نجم&zwnj;الدوله، ۱۳۸۶، ۷۷). بعد از این تاریخ در گزارش&zwnj;های سایر سیاحان و مأموران حکومتی که به اهواز سفر می&zwnj;کنند، خبری از قلعۀ حشمت&zwnj;الدوله نمی&zwnj;یابیم. احتمالاً تحت تأثیر همین بی&zwnj;اعتنایی است که به تدریج نه تنها قلعه ویران می&zwnj;گردد بلکه امروزه کمتر کسی حتی از موقعیت و نام ویرانۀ آن در مرکز کهن&zwnj;ترین قسمت از بافت تاریخی شهر اهواز اطلاع دارد.</span></p>
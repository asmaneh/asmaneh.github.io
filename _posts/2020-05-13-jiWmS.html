--- 
title: "خلق معماری از راه انسان بودن: دست‌نامۀ ایده‌های طرّاحی| فیلیپ پلارایت" 
authors: asmaneh 
types: bap 
categories: book 
tags: طراحی معماری,معماری و نظریه,فیلیپ پلارایت 
featured: false
featureImg: "/assets/img/posts/jiWmS.jpg" 
slug: jiWmS 
gallery: 
- image_path: "/assets/img/posts/jiWmS.jpg" 
  title: "خلق معماری از راه انسان بودن: دست‌نامۀ ایده‌های طرّاحی| فیلیپ پلارایت" 
 
--- 
<p>معماری می&zwnj;تواند پیچیده، اسرارآمیز یا حتی مبهم به نظر برسد، به خصوص در نظر دانشجویی که نخستین&zwnj;بار اندیشه&zwnj;های معماری به او معرفی شود. یکی از راه&zwnj;های سادۀ نزدیک شدن به معماری طراحیِ محیط&zwnj;های انسانی است. وقتی به معماری به این صورت فکر کنیم، در نقطۀ آغاز مناسبی قرار می&zwnj;گیریم. مواجهۀ ما با محیطمان به شیوۀ فکر کردن ما شکل داده است و بنا بر این احتمالا می&zwnj;شود از همین شیوۀ فکر کردنمان برای شکل دادن به محیط هم استفاده کنیم. با چنین مبنایی است که معنا خلق می&zwnj;کنیم و پیرامونمان را معنا می&zwnj;کنیم، روابطی می&zwnj;سازیم و حتی به اندیشه&zwnj;های پیچیده&zwnj;تر و انتزاعی&zwnj;تری شکل می&zwnj;دهیم. آغاز طراحی معماری همینجاست.</p>
<p>این کتاب بناست مرجع ۵۱ مفهوم و ایده و اقدامی باشد که در تفکر انسان و اینکه چگونه محیط پیرامونمان را تفسیر می&zwnj;کنیم نقشی بنیادین دارد. تمرکز کتاب بر به کار بستن این ایده&zwnj;ها در آثار طراحان معماری برای خلق فضاهای معنی&zwnj;داری است که مردم نیز درکشان می&zwnj;کنند. برای وضوح هر چه بیشتر هر مفهوم به تنهایی و در قالب یک فرهنگِ واژگان بررسی می&zwnj;شود، با ذکر تعریف&zwnj;های مختصر و چند مثال و تصویر. این مفاهیم در پنج بخش مجزا سامان یافته است که به ترتیب یا پیچیده&zwnj;تر می&zwnj;شوند و یا کانون تمرکز آنها تغییر می&zwnj;کند. اگرچه بسیاری از مدخل&zwnj;ها ممکن است برای مخاطب آشنا به&zwnj;نظر برسد، به جای اینکه فقط به بیان اصول گرافیکی یا فرمال اکتفا شود، در این کتاب آنها را به منزلۀ مثال&zwnj;هایی از نظامِ گسترده&zwnj;تر تفکر انسان عرضه کرده&zwnj;اند. رویکردِ شناختی نسبت به این ایده&zwnj;های طراحی طراحان را قادر می&zwnj;کند سیاق و کاربرد گسترده&zwnj;تر مفاهیم را در کنار اهداف و مقاصد خودشان درک کنند.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و ملاحظۀ فهرست مطالب و مدخل&zwnj;های کتاب:</p>
<p dir="ltr" style="text-align: left;"><a href="https://www.routledge.com/Making-Architecture-Through-Being-Human-A-Handbook-of-Design-Ideas-1st/Plowright/p/book/9780367204778">https://www.routledge.com/Making-Architecture-Through-Being-Human-A-Handbook-of-Design-Ideas-1st/Plowright/p/book/9780367204778</a></p>
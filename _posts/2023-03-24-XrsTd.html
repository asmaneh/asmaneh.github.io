--- 
title: "رود بودن، رودخانه بودن" 
authors: asmaneh 
types: blog 
featured: false
slug: XrsTd 
--- 
<p>چند شب پیش خواب می دیدم کنار رودخانه ایستاده&zwnj;ام منتظر دوستانم و آنها هنوز نیامده&zwnj;اند و من نگاه می&zwnj;کنم می&zwnj;بینم رودخانه خشک نیست و آب گل آلودی درونش جریان دارد و شادی&zwnj;ای در خواب هست.</p>
<p>&nbsp;رود برای من در حیات روزانه هم کارکردی نمادین دارد. انرژی حیات، شور زندگی یا هرچیزی که در آن متراکم شده خیلی پرقدرت است. بعد&zwnj;ها که تصویر خواب از ذهنم بیرون نرفت یادم افتاد به دلتنگی&zwnj;ام برای رود.</p>
<p>من فکر می کنم، زیستن در شهری که رودخانه ندارد خیلی چیز عجیبی است. من اصفهان را بیشتر از اینکه به&zwnj;خاطر چهارباغ و نقش جهان و صفه و جلفا دوست داشته باشم برای رودخانه است که دوست دارم</p>
<p>وقتی که یک شهر رودخانه دارد، تو میدانی باید آدم&zwnj;ها را کجای شهر ملاقات کنی. رودخانه بستری است زیر پای تعاملات. زیر پای سلام&zwnj;ها، خداحافظی&zwnj;ها، آغوش&zwnj;ها. زیر طعم چای&zwnj;ها، قهوه&zwnj;ها و بستنی&zwnj;ها و با خودش یک دلخوشی عجیبی دارد.</p>
<p>وقتی رود باز است از دیدن خود آب و سرزندگی مردم کنار رودخانه سیر نمی شوم. برش&zwnj;هایی از زندگی، عشق&zwnj;ورزی و بازی کردن بچه&zwnj;ها کنار آب، غذا پختن و قلیان کشیدن و دست در دست کنار آب رفتن، یک سینمای متحرک می&zwnj;سازد برایم.</p>
<p>&nbsp;</p>
<p>&nbsp;هایدگر از نقشی که پل در مکان کردن یک قسمت از ساحل یک رود دارد حرف می&zwnj;زند و این که آنجا را، دقیقا آن نقطه را از سایر قسمت&zwnj;های ساحل متمایز می کند. حالا اگر توی یک شهری زندگی کنی که روی رودش پل&zwnj;های قشنگ دارد و هر پل فرصت یک همزیستی&zwnj;ای با آب را می&zwnj;دهد که منحصر به فرد است، می&zwnj;دانی که برای چشیدن هر طعمی از دوستی باید کجا قرار بگذاری.</p>
<p>&nbsp;</p>
<p>&nbsp;با زهرا آن وقت هاکه آب باز بود و هوا خوب، رفته بودیم خواجو پاهایمان را دراز کرده بودیم در آن&nbsp; جریان آب قشنگش که از بالا شبیه سرو دیده می&zwnj;شود و توت های سفید دست چین می&zwnj;خوردیم و شادمانه عکس می&zwnj;گرفتیم.</p>
<p>&nbsp;</p>
<p>&nbsp;با مهدیه رفته بودیم پل جویی و زیر پل توی یک کافه نشسته بودیم، بستنی می&zwnj;خوردیم و دختر کوچکش شیرین&zwnj;زبانی می کرد.</p>
<p>&nbsp;</p>
<p>&nbsp;با مرتضی رفته بودیم سی و سه پل و داشت توی گوشیش کلیپ&zwnj;های طنز&nbsp; اینستاگرام می&zwnj;دید که دو تا بچه آمدند که عمو ازشان آدامس بخرد و وقتی&nbsp; نخرید نشستند به تماشای کلیپ&zwnj;ها و غش&zwnj;غش می&zwnj;خندیدند.</p>
<p>&nbsp;</p>
<p>من اما، بیشتر اوقات می&zwnj;روم پیش پل مارنان. وقتی دلت می&zwnj;خواهد به رود خیره شوی و بگذاری هیپنوتیزمت کند، باید بروی بنشینی زیر پل مارنان که موج&zwnj;هایش محکم بکوبد توی سنگ و آب&zwnj;ها دور خودشان پیچ بخورند و با صدای حداکثری که می&zwnj;توانند ایجاد کنند نگذارند چیزی بشنوی و صداهای تو ذهنت را هم خاموش کنند.</p>
<p>و همانطور که پی آن کاموای بازشده&zwnj;ٔ ذهنم به&zwnj;دنبال خواب رودخانه می&zwnj;دوم، یادم می&zwnj;افتد به آن دانشجوی ایرانی در فرانسه، مرادی بود نامش. که برای اینکه پیام جنبش ایران را به گوش دنیا برساند خودش را در آب غرق کرده بود و یادم می&zwnj;افتد به آن دانشجوی معماری اهواز که جسدش در رودخانه پیدا شد...</p>
<p>&nbsp;</p>
<p>تا حالا چند تا آدم در رود غرق شده اند...؟</p>
<p>&nbsp;</p>
<p>ارتباط میان من و آن دختر در رشتهٔ معماری بود یا در رودخانه ...؟</p>
<p>&nbsp;</p>
<p>وقتی خبر ناپدید شدن آن دختر در اهواز و پیدا شدن جسد تیرخورده&zwnj;اش در آب&zwnj;های کارون را خواندم انگار معنای رود در ذهنم عوض شد. رود که در ذهنم جایی برای زیستن بود معنای جدیدی یافته بود. رودخانه شده بود مکانی برای مردن. انگار می&zwnj;توانستم بفهمم چرا رودخانه مکانی برای مردن هم هست</p>
<p>می گوید: قصه هایشان را بنویس</p>
<p>نگذار فراموش شوند.</p>
<p>قصه چه کسی را بنویسم؟ آن ها قصهٔ ما را نوشته&zwnj;اند با خونشان</p>
<p>قصه شهری با رودخانه و بدون رود</p>
<p>قصه شهری که روی منابع گاز خوابیده و در سوز سرما گاز ندارد</p>
<p>قصه شهری که هوا ندارد</p>
<p>نان ندارد</p>
<p>آزادی ندارد</p>
<p>قصه رودی که این روزها جایی برای گریستن است نه خندیدن</p>
<p>کارکرد این انقلاب یا هر انقلاب و خیزش و مقاومتی در جهان این است که نشانه&zwnj;ها را در ذهنت می&zwnj;شکند، جابه&zwnj;جا می&zwnj;کند می&zwnj;برد له و لورده و خمیرشان می&zwnj;کند و بعد یک چیز تازه ازشان می&zwnj;سازد</p>
<p>می&zwnj;بینی مکانی مثل رودخانه دیگر مکان همیشگی نیست</p>
<p>این روزها رودخانه برای من با مرادی، معنای سمبلیک جدید پیدا کرده جایی برای با صدای بلند مردن، جایی برای مظلومانه مردن</p>
<p>و این مرگ با من دارد یک کار تازه می&zwnj;کند انگار دلم می خواهد امتداد صدای بلند او باشم که در رود، در حافظه رودهای جهان پیچیده است. و از اجازه دادن به سرازیر شدن غم در جام وجود، از گریه کردن بارها و بارها برای جسد مردی که در رودخانه غرق شد تا صدای ما باشد، تا صدای منی باشد که صدا ندارم، رسیده&zwnj;ام به کسی که خواب رود می&zwnj;بیند و دلش می&zwnj;خواهد معنای تازه رود را روایت کند.<br /><br /></p>
<p>این روزها رودخانه خشک و بدون آب، رودخانه&zwnj;ای که موقع برف شده بود قسمتی از صحنه دلخوشی مردم غم باره، برای من حیات انقلابی پیدا کرده است شده تارهای ویولن، تارهای طویل و کشیده یک ویولن که کسی مردنش را، خودکشی&zwnj;اش را، توی آن پرتاب کرده تا با یک نفس عمیق با همه جانش آن آرشه را بکشد و صدای این ساز را برساند به گوش مردم دنیا</p>
<p>&nbsp;</p>
<p>مثل نیما و بگوید آی آدم ها که در ساحل نشسته شاد و خندانید</p>
<p>&nbsp;</p>
<p>یک نفر دارد که دست و پای دائم می زند در آب</p>
<p>&nbsp;</p>
<p>این روزها رودخانه بودن یعنی جایی برای رساندن صدا. رودخانه به&zwnj;مثابهٔ صحنه&zwnj;ای برای یک انقلاب. یعنی خانه&zwnj;ای برای جسد مردی که&nbsp; عزیزترین دارایی&zwnj;اش را در رودگذاشته است ، یعنی آن پیکر را بگیری در آغوشت و بر دوش قطراتت تشییع کنی.</p>
<p>رودخانه یعنی حتی وقتی رودی در آن جاری نیست هم، باز رود هست یعنی جایش از حافظهٔ شهر پاک نشده خیالش هنوز در خواب&zwnj;های مردم شهر تنیده شده و این خواب را برای من سمبلیک کرده است. کنار رودخانه با دوستانم قرار دارم آنها هنوز نیامده&zwnj;اند و من نگاه می&zwnj;کنم و می&zwnj;بینم رود جاری است</p>
<p>&nbsp;</p>
<p>گل آلود است اما دارد می&zwnj;آید و با خودش می&zwnj;شوید و می&zwnj;برد و من از شوق دیدار و آبی که بالاخره صاف می&zwnj;شود و زندگی می&zwnj;آورد خوشحالم</p>
<p>&nbsp;</p>
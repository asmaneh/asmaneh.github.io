--- 
title: "شرکت پل دزفول: تاریخ‌نگاری جدید پل ساسانی | رضا مسعودی‌نژاد" 
authors: asmaneh 
types: bap 
categories: book 
tags: پل دزفول,پل ساسانی,تاریخ‌نگاری پل,تاریخ پل‌سازی,تاریخ پل,رضا مسعودی‌نژاد,پل‌های ساسانی,شرکت پل دزفول,آسمانه,تاریخ معماری,ساسانیان,معماری ساسانی,مطالعات معماری ایران,کتاب 
featured: false
featureImg: "/assets/img/posts/hMWmK.jpg" 
slug: hMWmK 
gallery: 
- image_path: "/assets/img/posts/hMWmK.jpg" 
  title: "شرکت پل دزفول: تاریخ‌نگاری جدید پل ساسانی | رضا مسعودی‌نژاد" 
- image_path: "/assets/img/posts/hMWmK-1.jpg" 
  title: "" 
 
excerpt: "جرقهٔ آغاز این مطالعه، یافتن مجموعه‌ای از اسناد دیده‌نشدهٔ وزارت امور خارجۀ بریتانیا دربارۀ تأسیس و فعالیت «شرکت پل دزفول» بود که در خلال جنگ جهانی اوّل تأسیس و در سال ۱۹۲۳ میلادی به دولت ایران منتقل شد." 
--- 
<p>جرقهٔ آغاز این مطالعه، یافتن مجموعه&zwnj;ای از اسناد دیده&zwnj;نشدهٔ وزارت امور خارجۀ بریتانیا دربارۀ تأسیس و فعالیت &laquo;شرکت پل دزفول&raquo; بود که در خلال جنگ جهانی اوّل تأسیس و در سال ۱۹۲۳ میلادی به دولت ایران منتقل شد. با وجود اطلاعات پراکنده و گاهاً مغلوط روایی دربارۀ این شرکت، تاکنون اطلاعات دقیق و مبسوط در این باره در اختیار نبوده است. مطالعهٔ اسناد تازه&zwnj;یافته لزوم بررسی وضعیت پل ساسانی قبل از تأسیس &laquo;شرکت پل دزفول&raquo; را روشن کرد و آغازی بود بر یک پویش وسیع برای گردآوری مستندات تاریخی از آرشیوهای مختلف دنیا که برخی از آنها حتی به&zwnj;درستی در آرشیوها طبقه&zwnj;بندی نشده بودند. بخش اول این کتاب به طور مختصر به معضل تاریخ&zwnj;نگاری پل دزفول می&zwnj;پردازد تا نشان دهد اطلاعات موثق دربارهٔ تاریخ کهن و میانی پل بسیار ناچیز است. سپس دو بخش اصلی این کتاب به طور مشخص با اتکا بر سندپژوهی گسترده تلاش کرده تا سهمی در تاریخ&zwnj;نگاری جدید پل ساسانی دزفول داشته باشد و تصویری نسبتاً روشن از وضعیت این پل در بازهٔ زمانی نیمهٔ قرن هجدهم تا ۱۹۲۳ میلادی ارائه کند.</p>
<p>&nbsp;</p>
<p>فهرست مطالب کتاب:</p>
<p>مقدمه</p>
<p>نوشتار اول. مسئلهٔ تاریخ&zwnj;نگاری کهن پل ساسانی دزفول</p>
<p>نوشتار دوم. مطالعۀ پل ساسانی دزفول از میان اسناد قرن نوزدهم تا اوایل قرن بیستم&nbsp;</p>
<p>- کهن&zwnj;ترین عکس از پل دزفول&nbsp;</p>
<p>- بررسی روایت، چاپ&zwnj;های گراوری و عکس&zwnj;های ژان دیولافوا</p>
<p>- گزارش&zwnj;های دهۀ ۱۸۸۰ میلادی: والتر بارگین، حاج عبدالغفار نجم&zwnj;الملک، لُرد کرزن و ژنرال گوردون</p>
<p>- مستندات ابتدای دهۀ ۱۸۹۰ میلادی: گزارش سِرّی نظامی مک سُوِنی و عکس&zwnj;های مک&zwnj;کوئین</p>
<p>- در آستانۀ قرن بیستم: روایت&zwnj;ها و عکس&zwnj;های حیدرمیرزا، دوراند و جلیل&zwnj;الدوله</p>
<p>- گزارش فَن&zwnj;روگِن</p>
<p>- ارنست هرتسفلد</p>
<p>- جمع&zwnj;بندی نوشتار دوم</p>
<p>نوشتار سوم. شرکت پل دزفول</p>
<p>نوشتار پایانی. درس&zwnj;هایی از تأسیس شرکت پل دزفول</p>
<p>کتاب&zwnj;شناسی</p>
<p>ضمائم</p>
<p>&nbsp;</p>
<p>نشر انسان&zwnj;شناسی ۱۴۰۲</p>
<p>&nbsp;</p>
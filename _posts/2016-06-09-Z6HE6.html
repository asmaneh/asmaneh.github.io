--- 
title: "شناخت آثار معماری" 
authors: heidarkhani 
types: blog 
tags: آثار معماری,شناخت آثار,شناخت آثار معماری,مریم حیدر‌خانی,آسمانه,مطالعات معماری ایران,تاریخ معماری,تاریخ آثار 
featured: false
slug: Z6HE6 
excerpt: "شناخت آثار معماری یعنی چه و چطور می‌توان به آن رسید؟
این پرسشی است که این روزها ذهنم را به خود مشغول کرده است. اینکه چطور می‌توانیم آثار تاریخی معماری‌مان را بشناسیم؟" 
--- 
<div>
<div style="text-align: justify;">شناخت آثار معماری یعنی چه و چطور می&zwnj;توان به آن رسید؟<br />این پرسشی است که این روزها ذهنم را به خود مشغول کرده است. اینکه چطور می&zwnj;توانیم آثار تاریخی معماری&zwnj;مان را بشناسیم؟ اصلاً شناخت آنها یعنی چه؟ چه وقت انها را شناخته&zwnj;ایم؟ اینکه نام آنها را بدانیم و تاریخ ساخته&zwnj;شدن و کاربری و دانستن و دیدن نقشه&zwnj;هایش کافی است؟ آن را شناخته&zwnj;ایم؟ اگر نه پس چه چیزی شناخت است؟ اگر بیشتر دربارۀ زمان ساخته&zwnj;شدن و بانی و سازندۀ آن بدانیم چه؟ بدون دانستن این اطلاعات تاریخی هم می&zwnj;توان به شناختی از آثار رسید؟ جز اطلاعات تاریخی چه چیزی برای شناخت آثار لازم است؟ آیا شناخت لایه&zwnj;های مختلفی دارد؟ می&zwnj;توان به لایه&zwnj;های دیگری از شناخت رسید؟ هرکدام از آنها چه فوایدی برای ما خواهد داشت؟ شاید آن لایه&zwnj;ها با هدف ما از شناخت مرتبط است. پس باید بپرسیم هدف ما از شناخت چیست؟ اگر هدف ما این باشد که مورخ معماری باشیم به چه شناختی نیاز داریم؟ اگر معماری باشد که دوست دارد یا لازم می&zwnj;د&zwnj;اند این آثار در ذهن او زنده باشند تا هنگام طراحی&zwnj;اش از آنها بهره بگیرد به چه شناختی نیاز دارد؟ یا اگر صرفاً فردی علاقمند به معماری و فرهنگ باشد و بخواهد بناها با او غریبه نباشند، در این صورت چه شناختی می&zwnj;تواند پاسخگوی نیاز او باشد؟<br />آیا شناخت آثار معماری از شناخت تک تک آثار به دست می&zwnj;آید؟ یا باید نگاهی کل&zwnj;نگر و فراتر از نگاه&zwnj;های جزئی به هر اثر داشت تا به شناختی عمیق از آثار رسید؟ یا باید هم با نگاه جزئی و هم با نگاه کلی آنها را شناخت؟ کدام&zwnj;یک مقدم بر دیگری است؟ یا شاید شناخت دوره&zwnj;ها و مکاتب معماری می&zwnj;تواند ما را به شناخت جامعی از آثار برساند؟ در این صورت آن مکاتب را چطور باید تعریف کرد و شناخت؟ یا شناخت گونه&zwnj;های آثار یا دوره&zwnj;های تاریخی می&zwnj;تواند ما را به شناخت کلی و عمیق برساند؟ آیا اصولی در آثار وجود دارد که با شناخت آنها می&zwnj;توانیم به شناخت آثار معماری برسیم؟ یا شناخت آدابی دارد و پیش از آن باید به ادبی رسید که در پرتوی آن می&zwnj;توان به آداب شناخت و در نتیجه به شناخت آثار معماری دست یافت؟ و در این صورت خواهد بود که می&zwnj;توان به شناخت عمیق یا صحیحی از آثار معماری رسید؟ هر یک از این مسیرها را چگونه می&zwnj;توان تعریف کرد که به یافتن پاسخ منجر شود؟ پاسخ به این دو سؤال که شناخت آثار معماری ایران یعنی چه؟ و چطور می&zwnj;توان به آن رسید؟</div>
<p style="text-align: justify;">&nbsp;</p>
</div>
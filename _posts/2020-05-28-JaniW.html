--- 
title: "بررسی مقولات کلیدی در ادبیات معماری معاصر ایران: ۱۳۲۵-۱۳۹۴ش| حمیدرضا پیشوایی، زهرا میرزایی، سینا زارعی حاجی‌آبادی" 
authors: asmaneh 
types: bap 
categories: articles 
tags: حمیدرضا پیشوایی,معماری معاصر ایران,سینا زارعی,زهرا میرزایی 
featured: false
slug: JaniW 
--- 
<p>از حدود هفتاد سال پیش تا امروز دربارۀ معماری معاصر ایران متن&shy;هایی به زبان فارسی نوشته شده است. پژوهش حاضر دربارۀ این ادبیات و مقولاتِ کلیدیِ مندرج در آن است. به بیان دقیق&shy;تر، در پژوهش حاضر هدف بررسی مهم&shy;ترین مقولات طرح&shy;&zwnj;شده در ادبیات معماری معاصر ایران در طی سال&shy;های ۱۳۲۵ تا ۱۳۹۴ش است. برای نیل به این هدف، ۳۸۹ منبع از مهم&shy;ترین منابع مربوط به معماری معاصر ایران گزینش و مقولاتِ مندرج در آن&shy;ها مشخص شده است. درنهایت، این متن&shy;ها بر اساس ۳۷ مقولۀ پربسامد، در قالب نُه دستۀ کلی، تحلیل محتوایی کمّی شده است. فهرست این دسته&shy;&zwnj;های کلی چنین است: نسبت معماری امروز با معماری گذشته، معماران، مفاهیم و زمینه&zwnj;&shy;ها، سخنان هنجاری، نسبت معماری معاصر ایران با جهان، طرز پرداختن به آثار معماری، مقاطع زمانی، طرز پرداختن به تاریخ، و مدرنیته. نتایج حاصل از این بررسی حاکی از آن است که در طی هفتاد سال گذشته، مباحث مربوط به آثار معماری و معماران و روایت تاریخی و آسیب&shy;&zwnj;شناسی پربسامدتر از بقیه بوده است. از این بین، برخی مباحث همچون آثار معماری و معماران از همان ابتدا تا کنون، با بسامدی تقریباً ثابت، محل توجه مؤلفان بوده است؛ اما برخی دیگر، همچون آسیب&shy;&zwnj;شناسی و روایت تاریخی، از زمانی به بعد در کانون توجه نویسندگان بوده است.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>دریافت مقاله:</p>
<p dir="ltr" style="text-align: left;"><a href="http://sofeh.sbu.ac.ir/article/view/34332/9217">http://sofeh.sbu.ac.ir/article/view/34332/9217</a></p>
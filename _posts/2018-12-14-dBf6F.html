--- 
title: "معرفی کتاب: کوچه پس کوچه‌های روزمرگی" 
authors: e.najafi 
types: blog 
tags: کتاب,معرفی کتاب,محمد بهشتی,الناز نجفی,آسمانه,مطالعات معماری ایران,تاریخ فرهنگی,تاریخ معماری 
featured: false
featureImg: "/assets/img/posts/dBf6F.jpg" 
slug: dBf6F 
gallery: 
- image_path: "/assets/img/posts/dBf6F.jpg" 
  title: "معرفی کتاب: کوچه پس کوچه‌های روزمرگی" 
 
excerpt: "اصطلاح «صنایع دستی» از چه زمانی وضع شد و منظور از آن چه بود؟ با اطلاق اصطلاح صنایع دستی به اموری چون فلزکاری، نساجی، قلم‌زنی، قالی‌بافی و ... پذیرفته‌ایم که این محصولات دست‌پروردۀ آدمی و محصول نبوغ و خلاقیت اوست." 
--- 
<p style="text-align: justify;"><strong>آدمی ادامۀ ابزار یا ابزار ادامۀ آدمی</strong></p>
<p style="text-align: justify;">&nbsp;اصطلاح &laquo;صنایع دستی&raquo; از چه زمانی وضع شد و منظور از آن چه بود؟ با اطلاق اصطلاح صنایع دستی به اموری چون فلزکاری، نساجی، قلم&zwnj;زنی، قالی&zwnj;بافی و ... پذیرفته&zwnj;ایم که این محصولات دست&zwnj;پروردۀ آدمی و محصول نبوغ و خلاقیت اوست. اما این اصطلاح وضع شد تا صنایع دستی را از قسم دیگر صنایع یعنی &laquo;صنایع ماشینی&raquo; متمایز کند. تا اینجا مسئله&zwnj;ای وجود ندارد. چون هنوز این اصطلاح نافی اهمیت آدمی نیست؛ ماشین می&zwnj;تواند همچون ابزاری جای ابزارهای سنتی مثل پتک و سندان و قلم را بگیرد. همانطور که پیش از این نیز در حیطه&zwnj;هایی مثل لیتوگرافی این اتفاق روی داد و وجود ماشینِ چاپ نافی سرشتِ دستیِ لیتوگرافی نشد. اما به نظر می&zwnj;آید که به تدریج و خصوصا در دورۀ معاصر این بخش&zwnj;بندی به سوءتفاهمی عمیق انجامید. نخست اینکه در اذهان اثر از مؤثر فاصله گرفت؛ چه همه اتفاق دارند که دست ادامۀ وجود آدمی است ولی ماشین بسیار در معرض این است که ادامۀ وجود آدمی پنداشته نشود یا حتی بدتر آدمی آلت فعل ماشین دانسته شود. از قضا همین پندار دوم عمومیت یافت، به این معنی که صنایع ماشینی محصول فعل ماشین دانسته شد و نه عمل آدمی. دیگر آنکه به تدریج صفت &laquo;ماشینی&raquo; از &laquo;صنایع ماشینی&raquo; حذف شد و آنچه ذیل آن بود مطلق &laquo;صنعت&raquo; خوانده شد. این سبب شد که دامنۀ صنعت محدود به صنایع متکی بر ماشین&zwnj;آلات مدرن شود و همۀ آنچه پیش از این در زمرۀ صنایع بود در حاشیۀ آن و تحت عنوان &laquo;صنایع دستی&raquo; قرار گیرد.&nbsp;</p>
<p style="text-align: justify;">این یادداشت تدبری است در بخشی از یادداشت &laquo;معنا و ماهیت صنایع دستی&raquo; از کتاب کوچه&zwnj;پس&zwnj;کوچه&zwnj;های روزمرگی اثر سید محمد بهشتی. این کتاب مجموعۀ ۶۰ یادداشت کوتاه در موضوعات مختلف است که غالبشان به نحوی به معماری، هنر، تاریخ معماری و شهر مرتبط است. در هر کدام از این یادداشت&zwnj;ها در موضوعی ظریف از نظرگاهی بدیع تأمل می&zwnj;شود که هر کدام مشوق و مستمسک تفکر بیشتر و عمیق&zwnj;تر است. کتاب به تازگی توسط انتشارات روزنه راهی بازار شده است.</p>
<p style="text-align: justify;">&nbsp;</p>
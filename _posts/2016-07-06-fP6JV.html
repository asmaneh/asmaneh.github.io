--- 
title: "اصفهان: شهر انعکاس‌ها" 
authors: soheili 
types: blog 
tags: اصفهان,تاریخ شهر,تاریخ معماری,آسمانه,مطالعات معماری ایران,حمید سهیلی 
featured: false
slug: fP6JV 
excerpt: "اصفهان، شهر انعکاس‌های پنهان و آشکار، شهر پژواک‌ها و بازتاب‌ها، شهر نقش‌ها و تصویرهاست. در این شهر افسانه‌ای مشرق زمین و هزار‌ویک شب، با نمونه‌های متعددی از انعکاس آثار گوناگون در آب، در آئینه و شیشه، انعکاس‌های صوتی و آوایی، انعکاس طرح‌‌ها، نقوش‌، علائم، تزیینات، وارو‌نویسی‌ها، چپ‌نویسی‌ها، معکوس‌نویسی‌ها، قرینه‌سازی‌ها، اعداد‌‌‌‌، آیین‌ها، آداب و مراسم و رفتار‌های اجتماعی و فرهنگی روبه رو هستیم که هریک  طرح و تصویری جادویی و خیال‌انگیز از این شهر کهن بر جای می‌گذارند." 
--- 
<div>
<div>
<p>به نام خدا</p>
<br />
<p>&laquo;مرا حسرت هیچ چیز اصفهان نیست جز آب زلال میگونش&nbsp;و نسیم صبا و گذرگاه&zwnj;های پیچان باد و آسمانش که در هر حال صاف و بی&zwnj;ابر است.&raquo; (البلدان)</p>
<br />
<p>اصفهان، شهر انعکاس&zwnj;های پنهان و آشکار، شهر پژواک&zwnj;ها و بازتاب&zwnj;ها، شهر نقش&zwnj;ها و تصویرهاست. در این شهر افسانه&zwnj;ای مشرق زمین و هزار&zwnj;ویک شب، با نمونه&zwnj;های متعددی از انعکاس آثار گوناگون در آب، در آئینه و شیشه، انعکاس&zwnj;های صوتی و آوایی، انعکاس طرح&zwnj;&zwnj;ها، نقوش&zwnj;، علائم، تزیینات، وارو&zwnj;نویسی&zwnj;ها، چپ&zwnj;نویسی&zwnj;ها، معکوس&zwnj;نویسی&zwnj;ها، قرینه&zwnj;سازی&zwnj;ها، اعداد&zwnj;&zwnj;&zwnj;&zwnj;، آیین&zwnj;ها، آداب و مراسم و رفتار&zwnj;های اجتماعی و فرهنگی روبه رو هستیم که هریک&nbsp; طرح و تصویری جادویی و خیال&zwnj;انگیز از این شهر کهن بر جای می&zwnj;گذارند.</p>
<br />
<p><strong>انعکاس در آب</strong></p>
<br />
<p>در اصفهان، زاینده رود، این رود طلایی، تصاویر متعددی از پل&zwnj;ها، انسان&zwnj;ها&zwnj;، گیاهان، پرندگان و ابرها را بر سطح نمای خود باز می&zwnj;تاباند و منعکس می&zwnj;کند.&nbsp; این بازتاب، از طریق مادی&zwnj;ها (جویبارهای منشعب از زاینده رود)، تا به دورترین نقاط و فضا&zwnj;های شهری، تا به سنگاب&zwnj;ها و آب نمای صحن مساجد و مدارس و کاخ&zwnj;ها گسترده می&zwnj;شود و طرح و تصویری چشم نواز و زیبا از گنبد&zwnj;ها، گلدسته&zwnj;ها، ایوان&zwnj;ها، ستون&zwnj;ها، سر ستون&zwnj;ها، خطوط و نقوش کاشیکاری&zwnj; ها و گچ بری&zwnj;ها برجا می&zwnj;گذارد، که از مشهور ترین آن&zwnj;ها انعکاس بیست&zwnj;&zwnj;ستون، در آب نمای مقابل عمارت چهل ستون است.</p>
<br />
<p><strong>انعکاس در آئینه</strong></p>
<br />
<p>در عمارت چهل ستون اصفهان و بناهایی که به دنبال آن ساخته می&zwnj;شوند، آئینه&zwnj;ها، تصویرگر جهان واقعی پیرامون خویش&zwnj;اند. این آئینه&zwnj;ها که در دوران صفویه از ونیز به ایران آورده شده ودر بنا&zwnj;ها نصب گردیده&zwnj;اند، به گونه&zwnj;ای صاف تر، مستقیم تر و دقیق تر، جهان مادی را آن چنان که هست، به عینه تقلید و منتقل می کنند.</p>
<br />
<p><strong>انعکاس&zwnj;های صوتی و آوایی</strong></p>
<br />
<p>تکرار و بازگشت صدا، در فضای وسیع گنبد خانه مسجد امام (مسجد جامع عباسی)، به همراه پژواک و طنین موسیقی در فضای پر تزیین و گچبری شده طبقه ششم عمارت عالی قاپو و صدای چهچهه و آواز در زیر پل&zwnj;های خواجو و سی&zwnj;وسه پل، که با ترنم دل پذیر امواج زاینده رود آمیخته می&zwnj;شوند، همگی نشانه&zwnj;هایی از انعکاس صوتی و آوایی در اصفهان&zwnj;اند.</p>
<br />
<p><strong>انعکاس طرح&zwnj;ها و نقوش</strong></p>
<br />
<p>میدان نقش جهان اصفهان، از برجسته ترین فضا&zwnj;های شهری جهان است. &nbsp;دراین میدان، شکل گیری سه نیروی قدرتمند زندگی اجتماعی "اقتصاد، حکومت، مذهب" و انعکاس نمادین این نیروها در قالب بناهای ساخته شده بر گرد میدان، به پیشرفته ترین و موزون ترین شکل الگویی خود، در دوره صفویه می&zwnj;رسد. &nbsp;این طرح، که متأثر از نمونه&zwnj;ای قدیم تری چون تخت جمشید دورۀ هخامنشی، شهر بیشاپور دورۀ ساسانی، میدان کهنۀ اصفهان سدۀ پنجم هجری، میدان ریگستان سمرقند سدۀ نهم هجری و میدان صاحب آباد تبریز سدۀ دهم هجری است، درمیدان نقش جهان اصفهان به کمال آرمانی و الگویی خود می رسد و در ادامه، بر فضا&zwnj;های شهری و میدان&zwnj;های پس از خود، نظیر میدان ارک، میدان توپخانه و میدان بهارستان تهران دوره قاجار&zwnj;، سایه می&zwnj;افکند و تاثیر می&zwnj;گذارد.</p>
<p>&nbsp;</p>
</div>
</div>
--- 
title: "مدخلی بر آداب معماری نما" 
authors: nadimi.hadi 
types: blog 
featured: false
slug: ibvB 
--- 
<p>به نام خدا</p>
<p>آنچه می&zwnj;آید، خلاصۀ سه جلسه از سلسله جلساتی است که در جمعی از فارغ التحصیلان دانشکدۀ معماری دانشگاه شهید بهشتی، به عنوان &laquo;آداب معماری نما&raquo; ایراد شده است. این مطلب به&zwnj;عنوان مقدمه&zwnj;ای برای ورود به بحث طرح گردیده که با عنوان &laquo;مدخلی بر آداب معماری نما&raquo; عرضه می&zwnj;شود:</p>
<p>با همکاری دکتر سید حمید ضیائیان</p>
<p>&nbsp;</p>
<p>نما بخش یا وجه بسیار مهمی از معماری است. چه معماری را مجموعۀ اجزایی بدانیم که هر یک از این اجزاء در ساحتی متفاوت &ndash; از عملکرد گرفته تا زیبایی و از فلسفه گرفته تا ایستایی &ndash; شکل گرفته و در کنار هم مونتاژ می&zwnj;شوند، و چه معماری را کل واحدی بدانیم که وجود یکپارچۀ غیر قابل تفکیکی است با وجوه مختلف، که هر یک از ما به&zwnj;واسطۀ موضع و جایگاهمان به وجهی از وجوه این حقیقت کلی نگاه می&zwnj;کنیم؛ به هر حیث نما هم بخش مهمی از معماری است و هم وجه مهمی از آن. اهمیت اول آن است که نما صورت معماری است؛ که هر چند مدخلی است برای کل، اما به&zwnj;خودی خود نیز موضوعیت دارد. جایی که معماری خودش را عرضه می&zwnj;کند و ارایه می&zwnj;دهد نماست. و معماری از نمایش شروع می&zwnj;کند به فهمیده شدن. و اهمیت دوم اینکه هر بنایی درونی دارد و بیرونی که درونش در تعامل با استفاده&zwnj;کنندگان از آن و زندگی&zwnj;کنندگان در &zwnj;آن است و بیرونش در تعامل با همه مردم؛ و خوب و بد یا زشت و زیبایش برای همه. پس نما چه از حیث موضوعیتش و چه از حیث گستردگی جامعۀ مخاطبانش اهمیتی ویژه دارد.</p>
<p>مجموعه نماهای یک شهر مثل ارکستری از تعداد زیادی نوازنده است، با سازهای مختلف. اگر در این جمع هر کسی ساز خودش را بزند و هر نوازنده&zwnj;ای برای شنیده شدن صدای سازش بکوشد که بلندتر از دیگری بنوازد، محصول گوش خراش و غیر قابل تحمل است. ولی اگر آوایی که این مجموعه تولید می&zwnj;کند در یک هماهنگی کلی شکل گرفته باشد، محصول دلنواز و شنیدنی خواهد بود. حال این هم آوایی می&zwnj;تواند به سیاق ارکستر سمفونیک های غربی محصول یک رهبری بیرونی باشد، یا آنکه مثل بداهه نوازی&zwnj;های شرقی از هم نوایی درونی نوازندگانی نشئت گرفته باشد با هم &rdquo; سینکرونایز&rdquo; شده&zwnj;اند.&nbsp; اما به هر جهت هماهنگ بودن شرط لازم برای دلنواز نواختن است. و هماهنگ بودن ناگزیر از وجود قاعده&zwnj;ای کلی است که انطباق با آنها &ldquo;هماهنگی &rdquo; نامیده می&zwnj;شود.</p>
<p>اینجا طرح دو دیدگاه ضروری است:&nbsp; نخست دیدگاهی که معتقد به وجود نظامی کلی، منظم و قاعده&zwnj;مند در عالم است. دیدگاهی که می&zwnj;گوید عالم هستی نظم دارد، قاعده دارد، هدف دارد و... سنت دارد. بداهتاً این دیدگاه عالم را درحول این نظام، وحدت یافته می&zwnj;بیند. از این دیدگاه است که هر اتفاقی در عالم یقیناً آدابی خواهد داشت. دیدگاه دیگر آن است که جهان را اتفاقی و بر سبیل حادثه می&zwnj;داند. عالمی که در آن هر چیزی براساس تجربه روی می&zwnj;دهد و برای به دست آمدن تجربۀ بعدی، چیز دیگری رخ خواهد داد... و این تجربیات می&zwnj;توانند تا ابد ادامه یابند. ماهیتاً این دیدگاه خود را ملزم به تعریف &laquo;آداب&raquo; برای چیزی نمی&zwnj;داند.</p>
<p>و ما برای رسیدن به موسیقی معماری؛ یا حداقل رسیدن به چیزی که معماری بر مبنایش &laquo;سالم&raquo; نواخته شود ناگزیر از پذیرفتن دیدگاه اولیم. اما آنچه با پذیرفتن این دستگاه به دست می&zwnj;آید، آئین نامه&zwnj;ای دستور العملی نیست که بتوان با استفاده از مفاد آن &laquo;زیبا&raquo; طراحی کرد. بلکه تقرب به شناختی عمیق&zwnj;تر و صحیح تر از &ldquo;خود&rdquo; است. رسیدن به حقیقتی است درونی که هم نوا است با آن نظام کلی و وحدانی بیرونی ..چرا که عمل، روایت گر صادق درون انسان است. ما چه بخواهیم و چه نخواهیم، روح و جانمایۀ اعمالمان همان چیزی است که از درونمان نشئت گرفته است: از کوزه همان برون تراود که دروست. پس اگر چنین باشد، که یقیناً هست، به جای مهندسی بیرون باید درون را مهندسی کرد. چرا که هر چقدر اینجا مهندسی شده&zwnj;تر باشد، آنجا هم لامحاله مهندسی&zwnj;تر شده خواهد بود.</p>
<p>ما می&zwnj;خواهیم احوالات خودمان را بشناسیم. نما بهانه&zwnj;ای&zwnj; است برای فهمیدن احوال خودمان، با رسیدن به لطافت و شفافیت درون، اندازه های بیرون نیز به جایی می&zwnj;رسند که لطیف می&zwnj;شود. تا جایی که طراحش و مخاطبش تصویر خود را در آن می&zwnj;بیند، شفاف&zwnj;تر از آینه. و این همه در نقطه&zwnj;ای از تعادل، شکوه و زیبایی شکل می&zwnj;گیرد. معماران &laquo;بعنوان تجربه&zwnj;گران اندازه&raquo; ناگزیرند تا تجربیات خود را از آن چرخه سرگردان خارج کرده، و در این مدار استکمالی که هم نوا با هندسۀ درونی آنان و هندسۀ کل عالم است رشد دهند. این هندسه دائماً در تقلا برای رسیدن به کمال خود است. با قرار گرفتن در مدار تجربیات استکمالی، فهم معمار از نظام قاعده مند &laquo;اندازه&raquo; بیشتر و بیشتر می&zwnj;شود.</p>
<p>فهم معماران از هندسه رشد نمی&zwnj;یابد، مگراینکه آنچه درون آنان هست نیز همپای آن جلوه آمده باشد. شگرد نیست که یاد داده شود. آن نقطۀ مطلوب&zwnj;، آن اندازه پذیری&zwnj;، آن اندازه&zwnj;های مطلوب، اندازه&zwnj;های وجودی خود ماست؛ که کافی است به&nbsp;آن وقوف پیدا کنیم.&nbsp;آنچه در این &laquo;فهم&raquo; ما را یاری می&zwnj;کند، وجه مشترک همۀ انسانهاست، &laquo;فطرت&raquo;. همۀ ما انسانها فطرتاً شناسنده خیر و خوبی و زیبایی هستیم. هر چند که فطرتاً نمی&zwnj;توانیم سازنده زیبایی باشیم. چرا که برای &nbsp;&laquo;ایجاد&raquo; فراهم آوردن مقدمات دیگری نیز لازم است.</p>
<p>اما برای فهم صحیح فطری نیز باید عینک&zwnj;های فریب دهنده را از چشم فطرت برداشت تا رنگ&zwnj;ها را آنگونه که هستند ببیند. این شاید مدخلی برای &laquo;تربیت فهم فطری&raquo; باشد. یعنی اولین قدم برای رسیدن به آن قابلیت درونی که پیشتر سخنش رفت، ارتقا نگاه است. ارتقا نگاه نیز می&zwnj;تواند دو حیثیت داشته باشد: یکی از آن حیث که می&zwnj;توان آن&zwnj; را سالم&zwnj;سازی نگاه دانست. چرا که با نگاه سالم است که می&zwnj;توان به فهم درستی از آن قواعد جهان شمول درونی و بیرونی اولیه امیدوار بود. و دیگر از آن حیث که ارتقا نگاه از حد فهم درونی عبور کرده و به فهم درونی قابل بیان برسد. چرا که تنها در این صورت است که می&zwnj;توان در مقام مفاهمۀ متقابل دور هم نشست و در مورد آن با هم صحبت کرد. به مدد ارتقاء نگاه &ndash; از هر دو حیثیتش &ndash; فهم انسان وارد چرخۀ دانایی می&zwnj;شود. چرخه&zwnj;ای که هر چه درون آن یافته، لامحاله بالا می&zwnj;رود. همه چیز، از درخت و دیوار و زمین و آسمان بهانه می&zwnj;شود برای داناتر شدن. خوابیدن یا نخوابیدن، خواندن یا نخواندن تأثیری برای فهمی که در این چرخه افتاده باشد نمی&zwnj;کند.&nbsp;چرا که چرخۀ دانایی خود مولد است. خود تولید کننده است. و آن تجربۀ معمارانه اگر در این چرخه بافتد، از هر تجربه&zwnj;ای به تجربۀ بالاتر می&zwnj;رسد.</p>
<p>پس به جای &rdquo; ابژه &rdquo; دانستن معماری باید آن را وارد چرخۀ دانایی کرد&nbsp;و به جای &nbsp;&laquo;افزودن بر دانسته&zwnj;ها&raquo; باید &laquo;نگاه را ارتقا&raquo; داد. چرا که فهم در گروی ارتقا نگاه است. نه در گرو داشتن انبانی از اطلاعات. مثالی بزنیم از آن چیزی که این روزها بسیار شاهدش هستیم: تعدادی آپارتمان داریم. واحدهایی که روی هم قرار گرفته&zwnj;اند. در ساختمانهای رایج شهر ما هم که خواب&zwnj;ها روی هم، پذیرایی&zwnj;ها روی هم، و همه به یک اندازه هستند. ارتفاع طبقات هم یکسان ... پس پنجره ها همه مثل هم، افقی و عمودی سطح را پر می&zwnj;کنند. وقتی از خود می&zwnj;پرسیم به چه شبیه شده است، صادقانه خواهیم گفت به کارخانه. اما از آنجا که این با روح تنوع طلب ما جور نیست، و از طرف دیگر نیز نسبت به آن چیزی که می&zwnj;تواند دلیلی حقیقی برای شکل گرفتن تفاوت&zwnj;ها باشد نیز جهل داریم، شروع می&zwnj;کنیم به کج و کوله کردن شکل&zwnj;ها. یک خط مورب از شمال شرقی نما به جنوب غربی اش وصل می&zwnj;کنیم. بخشی از نما را سنگ می&zwnj;کنیم، یک قسمتش را آجر؛ و یک قسمتش را کامپوزیت تا کنتراست داشته باشد.</p>
<p>دستورالعمل&zwnj;های کلان نیز مشکل را مضاعف می&zwnj;کند. یک پلان ابلاغ می&zwnj;کنند برای همه، مسکن مهر در اهواز، یزد، تبریز، در رشت مثل هم&zwnj;اند. یک پلان ثابت است که ابلاغ کرده&zwnj;اند. و حاصل رزونانس این دستورالعمل فرمایشی و آن جهل درونی، همین چیزی است که با آن مواجهیم. برای اغنای روح تنوع طلب کافی است او را به سرچشمۀ درون خود ببریم تا از آبشخور نگاهی سالم و فهمی ارتقایافته سیراب شود.</p>
<p>به راحتی می&zwnj;توان دلایلی درست برای ایجاد تنوع پیدا کرد:&nbsp;آیا ادم&zwnj;ها با هم فرق ندارند؟ آیا اقلیم&zwnj;ها با هم فرق ندارند؟ منظره&zwnj;ها با هم فرق ندارند؟ زمین&zwnj;ها ... و صد تفاوت دیگر.&nbsp;تنها یک مراجعۀ ساده به خود. چیزی که ما از آن گریزانیم. بسیار ساده و ابتدایی.&nbsp;تفاوت&zwnj;ها بارز است. چقدر آدمها با هم تفاوت دارند. چقدر منظره&zwnj;ها با هم تفاوت دارند. دنیا پر از تفاوت&zwnj;های زیبا و معنی داری است که ما معماران آنها را نادیده می&zwnj;گیریم و به جای آن برای متفاوت بودن &laquo;سبکهای شخصی&raquo; تولید می&zwnj;کنیم.&nbsp;چرا؟ چون فهم درونی از تعادل را از دست داده&zwnj;ایم. نه درون متعادلی داریم و نه محصول متعادلی تولید می&zwnj;کنیم. فهم ما در چرخه&zwnj;ای قرار نگرفته که رشد پیدا کند بلکه صرفاً دور خود می&zwnj;چرخد بی آنکه کمال مطلوبی برای خود متصور باشد.</p>
<p>تولید انبوه؛ محصول عالم جدید است. یعنی چیزی را به تعداد زیاد تولید کردن.&nbsp;در استانداردهای تولید انبوه، همه چیز باید مثل هم باشد و این ارزش است. اگر درصدی از محصولات کارخانه&zwnj;ای مثل دیگر محصولات نباشند، خط تولید باید متوقف شود چرا که با استاندارهای تولید انبوه فاصله گرفته است. اما آیا در معیارهای عالم نیز همین گونه است؟&nbsp;آیا طبیعت اینگونه خلق شده است... نه.&nbsp;عالم مستغرق در فردیتی است وحدت یافته. فردیتی در اجزاء که در عین حال در وحدتی عمیق و کلی شکل گرفته&zwnj;اند. هیچ دو چیز عیناً مشابهی در طبیعت پیدا نمی&zwnj;شود. دو برگ یک درخت هم مشابه نیستند؛ و در عین حال هر برگی همگونۀ برگ دیگر است.&nbsp;هیچ دو موجودی، هیچ دو آدمی. اما همۀ آدم&zwnj;ها از یک گونه&zwnj;اند. پس فردیت اصل عالم است. نظم عالم است. قاعد&zwnj; عالم است. فردیتی که در وحدت عالم ذوب شده و این معجزۀ خداوند است.</p>
<p>معماری ما هم به همین گونه بوده است.&nbsp;معماری ما سرشار از آثار &laquo;هم گونه&raquo;&zwnj;ای است که هیچ دوتایشان عیناً مشابه هم نیستند. و این تکرار همان قاعدۀ کلی عالم، یا یکی از قواعد کلی عالم در معماری است.&nbsp;اما امروز رسیدن به آن پختگی برای ما محال به نظر می&zwnj;رسد. چرا؟ چون فهم درونی از تعادل را از دست داده&zwnj;ایم. چون فهم ما در آن چرخه قرار نگرفته است تا بداند جای شایستۀ هر چیزی کجاست. اگر در آن چرخه قرار بگیرد، آن وقت است که می&zwnj;تواند زیبایی بیافریند. زیبایی&zwnj;ای که دیگر تنها موقوف به عملکرد بنا نیست بلکه به چیزهایی بسیار عمیق تر از آن نگاه می&zwnj;کند.</p>
<p>در بناهای سنتی ما، عملکرد مهم است، اما همه چیز عملکرد نیست. اقلیم هم هست، اما همه چیز اقلیم نیست. ساختار و سازه هم هست. اما باز همه چیز نیست.&nbsp;چه مجموعه و چه اجزای یک بنا، علی&zwnj;رغم آنکه به تمامی وجوه عملکردی، زیباشناسی، ساختاری و اقلیمی پاسخ گفته اند بلکه به چیزی ورای همه اینها اشاره می&zwnj;کنند. حیاط هم حیاط است هم چیزی فرای خودش. پنجره هم پنجره است و هم چیزی فراتر از خودش.</p>
<p>معمار زمانی می&zwnj;تواند این کار را انجام دهد که دروناً در موقف تعادل ایستاده باشد.&nbsp;در آنجا همه چیز ابزاری می&zwnj;شود برای اشاره چیزی فرای خودش. معماری ما فانکشنال نیست، اما نه به این معنی که به عملکرد پاسخ نداده است. بلکه پاسخی تام و تمام برای عملکرد دارد اما در عملکرد خلاصه نمی&zwnj;شود و عملکرد محور نیست. اقلیم محور هم نیست. و شکل محور هم نیست.&nbsp;گزافه نیست اگر بگوییم که معماری گذشتۀ ما &laquo;کمال محور&raquo; است. در نگاه کمال&zwnj;گرایانه همه چیز در خدمت کمال قرار می&zwnj;گیرد و همه چیزی موقف شایسته خود را می&zwnj;یابد. عملکرد، اقلیم و زیبایی را پس نمی&zwnj;زند؛ بلکه همه را می&zwnj;پذیرند و آنها را در ساختاری وحدت یافته و منسجم به کار می&zwnj;گیرد. به همین جهت هیچ عنصری از معماری گذشته ما تک&zwnj;بعدی و تک عملکردی نیست.&nbsp;مثلاً در باب ارسی&zwnj;ها:&nbsp;زیبایی خیره کننده&zwnj;شان که نیازی به تمجید ندارند. علمای اقلیم هم آمدهاند و گفته&zwnj;اند که نور در زمستان تجزیه می&zwnj;شود و اتاق را گرم می&zwnj;کند. یکی هم می&zwnj;گوید:</p>
<p>عالم همه شیشه&zwnj;های گوناگون بود&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; افتاد در آن پرتوی خورشید وجود</p>
<p>هرشیشه که سبز بود یا سرخ و کبود&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; عالم به همان نحوه در آن رخ بنمود</p>
<p>حالا اینجا چه کسی از روی دست چه کسی نگاه کرده؟ هیچ کس. لزومی ندارد که کسی از کسی تقلید کرده باشد. همه در یک مسیرند. یکی در زبان حکمت بیانش کرده و یکی در زبان معماری. وقتی آدم&zwnj;ها در عالمی کمال محور زندگی کنند همه چیز توأمان اتفاق می&zwnj;افتد و همه سازها با هم کوک می&zwnj;شوند. و این است که این ارکستر &ldquo;سینکرونایز&rdquo; شده چه بخواهد و چه نخواهد هماهنگ می نوازد و بسیار دلنشین.</p>
<p>این عالم هماهنگ است اما هیچ چیزی در آن عین هم نیست. هر سازی صدای خود را دارد اما هماهنگ. برای گریز از دو پهلوی افراط و تفریط عالم جدید &ndash; که یکی معلول تولید انبوه محصولات عیناً مشابه و دیگری محصول نگاه تنوع طلب لگام گسیخته و کج فهم سلایق شخصی است &ndash; ناگزیراز فهم معنای تعادل درونی خود و تعادل بیرونی عالمیم تا به مدد آن اقتضائات زمانی، مکانی، و فرهنگی شایسته هر چیز را باز شناخته؛ و آنگاه همه چیز را در جای و جایگاه شایستۀ حقیقی&zwnj;اش قرار دهیم. اما سخن دیگری که پیشتر نیز مجملاً طرح شد، و تفصیل بیشتری در خصوص آن لازم است، اینست که بر بستر خاک مستعد فطرت انسانها، دو گونه گیاه فهم می&zwnj;روید. این دو گیاه، هر دو از جنس فهمند؛ هر دو بر بستر فطرت می&zwnj;رویند؛ اما دو گونۀ متفاوت&zwnj;اند که در زمینه&zwnj;های متفاوتی &zwnj;می&zwnj;توانند منشا خیر شوند.</p>
<p>یکی فهم یا&nbsp;معرفت برآورندۀ اثر&nbsp;است. که اثر محصول این نوع فهم دانسته می&zwnj;شود؛ و یکی فهم یا معرفت شناسندۀ اثر، که می&zwnj;تواند منطقی، فلسفی یا حتی علمی باشد؛ اما نمی&zwnj;تواند در تولید اثر دخالت کند.&nbsp;هر دوی این معرفت&zwnj;ها از تخمیر تجربیات و دانسته&zwnj;های ما به دست می&zwnj;آیند. محصول حاصل&zwnj;جمع دانسته&zwnj;های ما که با یک توالی منطقی در ذهنمان ریخته شده&zwnj;اند نیست، بلکه حاصل کیمیایی است که &zwnj;همۀ دانسته&zwnj;ها و تجربه&zwnj;ها را در وجود ما هضم می&zwnj;کند و آنها را بگونه ای دیگر بکار می&zwnj;گیرد. اما به هر حیث، اینها دو نوع از معرفت&zwnj;اند. به همین جهت کسانی که در نقد هنر توانمند هستند ممکن است که الزاماً هنرمندان خوبی نباشند. یا کسانی که هنرمندان خوبی هستند، ممکن است الزاماً نتوانند به همان خوبی که دست به ایجاد آثار هنرمندانه می&zwnj;زنند در مورد آثار خویش حرف هم بزنند. قدمای ما، بیشتر معرفت برآورنده داشته&zwnj;اند. اما معرفت نقادانه نداشته&zwnj;اند. به همین جهت هم بوده که هیچ اثر مکتوبی درخصوص مبانی نظری معماری &ndash; آنگونه که تلقی امروزۀ ماست &ndash; از آنها در دست نیست. گنجینۀ معماری ما همانقدر که سرشار است از آثار بی بدیل و هنرمندانه، خالی است از هر حرف یا نوشته&zwnj;ای که در نقد این آثار &ndash; به وسیلۀ پدیدآورندگان آنها &ndash; بوجود آمده باشد. شاید چون نیازی به آن احساس نمی&zwnj;کرده اند. چرا که همه در همان بهشتی می&zwnj;زیسته&zwnj;اند که می&zwnj;خواسته&zwnj;اند. ماهیانی در آب بدون آنکه بخواهند از چند و چون آب بگویند.</p>
<p>اما ما که امروز و در اینجا به دنبال خوب کردن &laquo;قالمان&raquo; هستیم، باید بدانیم که میبایست &laquo;حال&raquo; خوبی هم داشت. برای ایجاد یک اثر خوب باید &nbsp;&laquo;حالمان&raquo; را خوب کنیم. هر چند که بوسیلۀ سالم کردن &laquo;قال&raquo; می&zwnj;توانیم آثار خوب را از بد بازشناخته و به&zwnj;خوبی آن را نقد نماییم. در میان گذشتکان ما آنان که به فهم برآورندۀ بلوغ یافته&zwnj;ای رسیده بودند، هیچ گاه خود را منشأ اثر نمی&zwnj;دانستند. بلکه خود را تنها واسطه&zwnj;ای می&zwnj;دانستند که از مجرای وجودشان ارادۀ خداوند جاری شده و تجلی پیدا می&zwnj;کند. در میان خطاطان بزرگ، بوده اند کسانی که پس از آنکه اثری فاخر می&zwnj;نگاشتند دست خود را می&zwnj;بوسیدند. نه از روی خود&zwnj;پسندی. بلکه از آن روی که در آن&zwnj; دم &ndash; دمی که هنر به معنای حقیقی و اکملش در دستی جاری شد &ndash; آن دست دست خداست. و &laquo;ما رمیت اذ رمیت ولکن الله رمی: و آنگاه که تیر انداختی، این تو نبودی بلکه خداوند بود که تیر انداخت&raquo;. فتوت&zwnj;نامه&zwnj;های ما سرشار از تجلی این معانی است&hellip;</p>
<p>از حذف هنرمند به مثابۀ کنشگر فعال، و تبدیل او به موجودی تزکیه&zwnj;یافته که مجرای ظهور حقیقت گردد. مثل سیمی که خود مولد نور نیست؛ بلکه تنها منتقل&zwnj;کنندۀ انرژی برای بروز نور است. از این منظر اگر هنرمند بخواهد بر مسیر حرکت انرژی سد شود، و برای خو موضوعیتی قایل شود، به میزان اهمیتی که به خود داده نارسا شده و انرژی را در وجود خود تحلیل برده است. تا آنجا که ممکن است آنچه در نهایت در اثرش به جای می&zwnj;ماند تنها سلیقه و سبک شخصی خود او باشد که بهره&zwnj;ای از نور نبرده است.</p>
<p>اما سخن گفتن از &laquo;آداب معماری نما&raquo; یعنی آنکه ما فعلاً آن مرتبه از فهم برآورندۀ اثر را وانهیم و بکوشیم که اقلا در مقام پروراندن &laquo;فهم شناسنده&raquo; مسیری درست را طی کرده و به معرفتی ناب دست یابیم. دست یافتن به این نوع از فهم نیز به خودی خود &zwnj;می&zwnj;تواند منشأ برکاتی فراوان باشد که نه تنها در مقام فهم، که حتی در مقام ایجاد هم &zwnj;می&zwnj;توانند مفید واقع گردند. هر چند که نمی&zwnj;توان به مدد این فهم به اثری متعالی از آن دست که از فهم برآورنده سر می&zwnj;زند دست یافت، اما &zwnj;می&zwnj;توان به کمک آن به تصحیح اغلاط املایی اثر پرداخت. معضل امروز معماری ما نیز، تنها در فقدان شاهکارهای معمارانه نیست. بلکه معضل اصلی فراگیر شدن و گستردگی شگفت انگیز اغلاط فاحشی است که از منطق ساده و بدیهی فطری پیروی نمی&zwnj;کند. برای تقرب به اینگونه از فهم &zwnj;می&zwnj;توان دو نوع دستورالعمل صادر کرد. یکی دستورالعمل&zwnj;های اخلاقی است. مثل اینکه: اندرون از طعام خالی دار/ تا درو نور معرفت بینی</p>
<p>این طعام یک ظاهری دارد و بواطنی. نگاه ساده&zwnj;انگارانه&zwnj;اش نخوردن است. نگاه کمی عمیقترش پرهیز از لقمۀ حرام است. و نگاه باز عمیق&zwnj;تر ذهن خود را پر نکردن از اباطیل. چرا که هر نوع وارداتی به ذهن که از جنس لهو و غفلت باشد موجب سد معرفت است. ممکن است که بعض از این واردات ذهنی حتی صحیح هم باشند، اما اگر بیش از اندازه و بی&zwnj;مورد باشند، باز موجب سد معرفت اند. چرا که رسیدن به معرفت &laquo;مجال&raquo; می&zwnj;خواهد. اگر دانه&zwnj;ای را در زمین بکاریم و روی آن را سه متر خاک بریزیم چه می&zwnj;شود؟ می&zwnj;پوسد. اما اگر دو یا سه سانتی&zwnj;متر رویش خاک بریزیم بالا می&zwnj;آید و رشد می&zwnj;کند. دانۀ معرفت در درون ماست. که گاهی با ریختن انبوه اطلاعات مفید و غیر مفید روی آن؛ به دست خویش موجبات گندیدنش را فراهم می&zwnj;کنیم، پیش از آنکه حتی مجال سر بر آوردن از خاک به آن داده باشیم. از این جنس دستورالعمل&zwnj;های اخلاقی زیاد برایمان نقل شده است که ایجا مجالش نیست.&nbsp;اما گونه ای دیگر از دستورالعمل&zwnj;ها هم هست که ناظر به بازشناسی قواعد کلی حاکم بر این نظام وحدانی است.</p>
<p>یکی از این دستور العمل&zwnj;ها می&zwnj;تواند همان قلمداد شود که پیشتر نیز به آن اشاره شد: باور به اینکه در یک عالم وحدانی هیچ دو چیزی عیناً مشابه هم نیستند و تفاوت&zwnj;های میان آنان ناشی از تفاوت در اقتضائاتشان است. پس ما هم با فهم درست از آن حقیقت کلی از یکسو و فهم از اقتضائات از سوی دیگر می&zwnj;توانیم جایگاه شایسته هر چیز را یافته در هر چه نزدیکتر بودن آن به شکل تعادلی اش یاری اش کنیم.</p>
<p>و برای فهم اینکه آیا چیزی به گونه ای که می&zwnj;بایست رخ داده یا نه، یا چیزی در جایی که شایسته&zwnj;اش بوده قرار گرفته یا نه، الزاماً باید مکانیزم صحیح رخ دادن آن رویداد و جایگاه شایسته قرارگیری آن چیز را بشناسیم تا خلل&zwnj;ها و بیماری&zwnj;های &laquo;وضع فعلی اش&raquo;؛ در قیاس با &laquo;وضع درستش&raquo; بر ما معلوم شود.</p>
<p>دستورالعمل دیگر می&zwnj;تواند بازشناسی ویژگی&zwnj;های یک ساختار وحیانی باشد که در عالمی وحدانی شکل می&zwnj;گیرد. کاری شبیه به آنچه کریستوفر الکساندر در کتاب&nbsp;سرشت نظم&nbsp;کرده است. او با رجوع به طبیعت پانزده قاعده پیدا کرده که طبیعت همواره واجد آن است و هر اثری نیز که واجد آنها باشد کیفیت یافته و مطلوب می&zwnj;گردد.این قواعد بوسیلۀ الکساندر اختراع نشده، بلکه تنها دیده، و بیان شده&zwnj;اند. از فرهنگ هم نشأت نگرفته که از جایی به جایی یا از قومی به قومی تغییر کند. بلکه از طبیعت نشئت گرفته&zwnj;اند. نه اینکه این قوانین غیر فرهنگی است. بلکه فرافرهنگی است. جهان شمول است. فرا زمان و فرا مکان. برای همه جا و برای همیشه.</p>
<p>باید از خود بپرسیم که اگر اثری بخواهد وحدانی باشد، باید چگونه باشد؟ چه اتفاقی یک پدیده را وحدت یافته می&zwnj;کند؟ چه عواملی باید جمع شوند؟ چه چیزی باید پیدا شود که یک اثر معماری پاره پاره نباشد؟ این مثل یک بازی است. قطعاتی که پشت سر هم چیده شده و به هم ربط پیدا می&zwnj;کنند، تا آنجا که منجر به ساخت دستگاهی انسجام یافته می&zwnj;شود. تنها در گروی شکل گرفتن این دستگاه است که &zwnj;می&zwnj;توان جای درست هر چیز و چگونگی درست رخ دادن هر اتفاق را فهمید. دستگاهی که معیار درستی یا نادرستی چیزها باشد. برای رسیدن به &laquo;وحدت&raquo; &zwnj;می&zwnj;توان روی مفاهیمی مثل &laquo;مرکز&raquo; و &nbsp;&laquo;حیاط&raquo; مکث کرد. کما اینکه الکساندر هم همین کار را کرده است.</p>
<p>بسیاری از اصول زندگی و شکل گیری کیفیات در گروی وجود این دو چیز است. هر چند که شاید در آخر نتوان در یک جملۀ خلاصه و صریح گفت که &nbsp;&laquo;مرکز&raquo; چیست و &laquo;حیاط&raquo; چیست. اما در خصوص آنها &zwnj;می&zwnj;توان به فهمی ضمنی، و البته صحیح و بنیادین دست یافت. &zwnj;می&zwnj;توان آنها را فهمید چرا که ما با آنها زندگی می&zwnj;کنیم. حال عوارض وجود این دو چیست؟ لواحقش چیست؟حیاط برای معماری وحدت ایجاد می&zwnj;کند و اگر وحدت نباشد حیات بوجود نمی&zwnj;آید. حیات موکول به وحدت است و وحدت موکول به تعادل. این مفاهیم مثل یک زنجیرۀ به هم پیوسته امتداد پیدا می&zwnj;کند. اینجاست که &zwnj;می&zwnj;توان روی این مفاهیم ایستاد و درنگ کرد. به فهمی عمیق&zwnj;تر از آنها دست یافت و آنها را پله&zwnj;ای برای رسیدن به مفاهیمی دیگر قرار داد.&nbsp;</p>
<p><a href="http://memareharam.com/haram/2840">منبع: گروه علمی پژوهشی معمار حرم</a></p>
--- 
title: "مالک ساختمان پلاسکو: کلیه شهروندان تهران" 
authors: بیژن شافعی* 
types: bulletins 
categories: plasco 
tags: پلاسکو,ساختمان پلاسکو,حادثه پلاسکو,معماری معاصر ایران,معماری مدرن,معماری مدرن ایران,بنجامین براون ,اسپرو دالتاس,شرکت براون-دالتاس,مسابقه معماری,مسابقات معماری در ایران,مسابقات معماری 
sortOrder: 8 
featured: false
slug: zEEK 
--- 
<p style="text-align: justify;">ساختمان پلاسکو که در محدودۀ تقاطع خیابان استانبول و فردوسی قرار داشت در سال ۱۳۳۶ تا ۱۳۳۷ طراحی شد و ساخت آن تا سال ۱۳۴۱ به طول انجامید و در همان سال افتتاح شد. این بنای بلندمرتبه بوسیله دو آرشیتکت آمریکایی به نام&zwnj;های بنجامین براون و اسپرو دالتاس طراحی شد. این دو در سال ۱۳۳۶ (۱۹۵۷ میلادی) در تهران شرکت براون&zwnj;-&zwnj;دالتاس و شرکا را تشکیل دادند. این شرکت به مدت ۲۵ سال در ایران و عربستان فعال بود و به جز ساختمان پلاسکو بناهای دیگری نیز در ایران به اجرا درآورده است. دیدگاه شرکت در پروژه&zwnj;هایش استفاده از مصالح محلی، کارگرهای ماهر و تنظیم مخارج مناسب برای پروژه بوده که در اغلب بناهای طراحی شده توسط آن در دهۀ پنجاه و شصت میلادی رعایت شده است. [۱]<br />بدون شناخت و بررسی زمینه&zwnj;های شکل&zwnj;گیری یک اثر تاریخی یعنی بررسی زمینه&zwnj;های داخلی و همچنین بررسی تأثیر تحولات معماری جهان در آن دوران، نمی توان برداشت صحیحی از اهمیت آن اثر در معماری دوران تحول داشت. بدون شک ساختمان پلاسکو با توجه به قرارگرفتن بنا در یک دوره انتقال، از نقاط عطف تاریخ معماری شهر تهران محسوب می&zwnj;گردد. بررسی تاریخ شکل&zwnj;گیری، حیات و مرگ این بنا و انتخاب جایگزینی برای آن، نیازمند مطالعات گسترده&zwnj;ای است که می&zwnj;تواند در دوره&zwnj;های تخصصی معماری انجام پذیرد و نتایج آن به شکل &laquo;تجارب موردی&raquo; مکتوب و در اختیار همگان قرار گیرد.<br />به عنوان یک نظر اولیه که مسلماً مطالعه و شناخت دقیق&zwnj;تری را می&zwnj;طلبد هرگونه ساخت و ساز بلندمرتبه جدید به عنوان جایگزین این نشانۀ شهریِ دوران انتقال عملی شتابزده است. مطالعه و توجه به نحوۀ شکل گیری فیزیکی و تاریخی، دسترسی&zwnj;های اصلی اطراف پروژه و روند توسعۀ آنها و آسیب&zwnj;شناسی ساخت وسازهای جدید اطراف این ساختمان اعم از بلند و کوتاه به مراتب مهم&zwnj;تر از ساخت&zwnj;وساز در زمین پروژه برای تأمین موضوع حقوق مالکانه است. در همین رابطه، برگزاری مسابقه به نظر می&zwnj;رسد تنها گریزی باشد برای سرپوش نهادن بر مشکلاتی که نیازمند تأمل و اندیشۀ بیشتری است.<br />تأمین حقوق مالکانه و جایگزینی آن در مکانی دیگر به عنوان حقوق معوض قبلاً و به سادگی در تجارب توسعه&zwnj;های شهری و تعریض معابر صورت پذیرفته و در این رابطه نیز می&zwnj;تواند به&zwnj;خوبی عمل کند. شتابزدگی در ساخت بنای بلندمرتبۀ جدید، تنها زمینه را برای آسیب های جدید هموار می&zwnj;سازد.</p>
<p style="text-align: justify;">&nbsp;</p>
<p style="text-align: justify; padding-right: 40px;">* معمار؛ از مؤسسان گروه معماری دوران تحول در ایران</p>
<p style="text-align: justify; padding-right: 40px;">[۱] گروه معماری دوران تحول در ایران</p>
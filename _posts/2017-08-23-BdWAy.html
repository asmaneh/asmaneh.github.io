--- 
title: "یادداشت‌هایی دربارۀ نقاشی ۴" 
authors: ghasemi 
types: blog 
tags: نقاشی,تاریخ نقاشی,لیلا قاسمی,آسمانه,مطالعات معماری ایران,تاریخ معماری 
featured: false
slug: BdWAy 
gallery: 
- image_path: "/assets/img/posts/BdWAy-1.jpg" 
  title: "تصویر 1. دیوارنگاره. بُدی ستوَه زیبا، بامیانِ افغانستان، سدۀ 5/6 م." 
- image_path: "/assets/img/posts/BdWAy-2.jpg" 
  title: "تصویر 2. نگارۀ جدا شده از یک کتاب مانوی: نوازندگان، تورفان، سدۀ 8/9 م." 
- image_path: "/assets/img/posts/BdWAy-3.jpg" 
  title: "تصویر 3. نقش روی سفالینه: نوازنده، ری، اوایل سدۀ ششم هجری." 
 
excerpt: "علاوه بر سُغدیان، مانویانِ آسیای میانه نیز بر جریان هنری دورۀ اسلامی تأثیر گذاشتند. «قدما مانی را به عنوان نگارگری چیره‌دست که کتاب 'ارژنگ' [ارتنگ] را به تصویر کشیده معرفی کرده‌اند؛ {اما} هیچ اثر تصویری از وی به جای نمانده است». با وجود این شاید بتوان سرچشمۀ سنت تصویری مانوی را از مانی دانست. بنابراین به نظر می‌رسد نمی‌توان در مطالعۀ نقاشی مانویان، به راحتی از شناخت مانی گذشت و دربارۀ او کنجکاوی نکرد." 
--- 
<p style="text-align: justify;">علاوه بر سُغدیان، مانویانِ آسیای میانه نیز بر جریان هنری دورۀ اسلامی تأثیر گذاشتند. &laquo;قدما مانی را به عنوان نگارگری چیره&zwnj;دست که کتاب "ارژنگ" [ارتنگ] را به تصویر کشیده معرفی کرده&zwnj;اند؛ {اما} هیچ اثر تصویری از وی به جای نمانده است&raquo;.[1] با وجود این شاید بتوان سرچشمۀ سنت تصویری مانوی را از مانی دانست. بنابراین به نظر می&zwnj;رسد نمی&zwnj;توان در مطالعۀ نقاشی مانویان، به راحتی از شناخت مانی گذشت و دربارۀ او کنجکاوی نکرد. از این&zwnj;رو تلاش کردم ابتدا شناختی هرچند کوتاه از مانی، با نگاهی گذرا به ادبیات و اسطوره بدست آورم و سپس دوباره به نقاشی مانوی باز خواهم گشت.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;"><strong>نگاهی کوتاه به اسطورۀ مانی</strong></p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">مانی در سال 216 م در دهکدۀ &laquo;مردی&zwnj;نو&raquo; از توابع بابل به دنیا آمد. مادرش، مریم، از دودمانهای اشکانی و پدرش با اصالتی همدانی بود. پدر مانی در جوانی وارد دیری در اطراف بابل شد. طبق اسطوره&zwnj;ها ظاهراً هاتفی در این دیر بر او وارد می&zwnj;شود و خطاب به او می&zwnj;گوید که: &laquo;شراب نخور، گوشت نخور و از زن نیز پرهیز کن&raquo;. البته این اتفاق وقتی می&zwnj;افتد که مادر مانی، مانی را باردار بود. بعد از آن پدر مانی به آئین مغتسله[2] گروید. این فرقه از یهودیت، مسیحیت و فلسفۀ پیشینِ یونان الهام گرفته بود. تولد مانی در هاله&zwnj;ای از اسطوره است. مانی در طول عمر خود دوبار، یکبار در 12 سالگی و یکبار در 24 سالگی همزاد خود را دید. در پایان 12 سالگی و آغاز 13 سالگی از بهشت، فرشته&zwnj;ای به نام &laquo;توم&raquo;[3] بر او ظاهر شد و از او خواست که از شهوت دوری کند و از فرقۀ مغتسله خارج شود. بار دوم در آغاز 25 سالگی دوباره فرشته بر او ظاهر شد و به او گفت دیگر زمان رسالت تو فرارسیده و مانی دین خود را آشکار کرد. اولین گرونده به دین مانی پدر اوست.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">از ویژگی&zwnj;های مانی داشتن کتاب زیاد، بسیار سفر کردن، داشتن پیروان بسیار در نقاط مختلف[4] و شفای بیماران بود؛ و از ویژگی&zwnj;های مبلغان دین مانی، ترویج تعالیم مانی به زبان بومی هر منطقه بود.[5] شاپور، پادشاه ساسانی، با آنکه از پیروان دین مانی نبود اما لطف بسیار به مانی کرد و اجازه آزادی عمل در زمینۀ تبلیغ دینش را به او داد. دین مانی از طریق پیروانش در شرق و غرب قلمرو ساسانیان گسترش یافت.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">شاپور از دنیا رفت و بعد از او هرمز و سپس بهرام جانشین او شدند. در زمان جانشینان شاپور اوضاع برای مانویان دشوار شد. از یک طرف دسیسه&zwnj;چینی&zwnj;های کرتیر، روحانی زردشتی، و از طرف دیگر ناتوانی مانی در شفای خواهر همسر بهرام، زندانی شدن مانی را در پی آورد. سرانجام مانی بعد از 26 روز در زندان درگذشت.[6]</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">مرگ مانی پایان مانویت نبود، هرچند پیروان او مورد آزار و اذیت قرارگرفتند و مجبور شدند از غرب قلمرو ساسانی به سمت شرق حرکت کنند. اما سرانجام بین ترکان اویغور طرفدارانی یافتند و مورد حمایت قرار گرفتند.[7]</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;"><strong>نقاشی مانوی</strong></p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">تماس نزدیک مانویان و بوداییان باعث نفوذ عناصر هنر بودایی در هنر مانوی شد. از طرفی پیروزی ساسانیان بر کوشانیان زمینه را برای نفوذ هنر ایرانی بر هنر بودایی فراهم کرد و همین امر موجب شد تا رفته رفته هنر ایرانی &ndash; بودایی جایگزین هنر ایرانی &ndash; یونانی در آسیای میانه شود. به عنوان نمونه در نقاشی&zwnj;های دیواری بامیانِ افغانستان &laquo;آرایش موی سر و لباسها و بعضی جزئیات مانند نوارهای موج&zwnj;زن به طور آشکار از نمونه&zwnj;های هنر ساسانی گرفته شده&zwnj;اند&raquo;[8](تصویر 1).</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">در سدۀ چهارم م مبلغان بودایی این سبک تلفیقی را با خود به ترکستان شرقی بردند. در دیوارنگار&zwnj;ه&zwnj;های کشف شده در غارهای بودایی قزل در ناحیۀ کوچا تأثیرات هنر ایرانی در کنار هنر هندی قابل مشاهده است. &laquo;عنصر هندی را در ترکیب&zwnj;بندی موضوع&zwnj;های متداول بودایی و در تمثال آرام و موقر بودا می&zwnj;توان دید حال آنکه جزئیات تصویری جامگان، تاج و زینت&zwnj;ها و نیز تمایل شدید به قرینه&zwnj;سازی منشأ ساسانی دارد&raquo;.[9] از مشخصات سبک &laquo;هند و ایرانی&raquo; می&zwnj;توان به &laquo;بازنمایی خطی پیکرها، پس&zwnj;زمینۀ تخت و نقشدار و رنگهای سرد و درخشان&raquo;[10] اشاره کرد.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">تأثیر هنر هند و نقاشی سغدی بر نقاشی مانوی قابل ملاحظه است اما تأثیرپذیری نقاشی مانوی از هنر بودایی بارزتر است. &laquo;غالباً شخصیت&zwnj;های برگزیدۀ مانوی بر اورنگ گل لوتوس (نیلوفر آبی) نشسته&zwnj;اند. هبه&zwnj;کنندگان مانوی مانند نمونۀ بودایی تصویر شده&zwnj;اند&raquo;.[11] سیمای تمام رخ و هاله&zwnj;ای بر گرد سر شباهت چهره&zwnj;نگاری مانوی و بودایی را نشان می&zwnj;دهد.[12]</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">از دیگر ویژگی&zwnj;های نقاشی مانویان می&zwnj;توان به موارد زیر اشاره کرد: بیان مفاهیم نمادین به کمک نقشمایه&zwnj;های قراردادی، ترسیم نقش&zwnj;ها با خطوطی موزون و رنگهایی درخشان به صورتی خلاصه، آراستن نگاره&zwnj;ها با نقوش انتزاعی، بهره&zwnj;گیری از رنگهای لاجوردی، آبی روشنفام، نارنجی، سرخ و سبز و درنهایت استفاده از رنگ آبی، سرخ یا سبز به صورت یکدست در پس زمینۀ تصویر. هنرمندان مانوی &laquo;برای اجرای هر طرح نخست خطوط اصلی را با رنگ قرمز یا سیاه بر روی&nbsp; صفحه صاف و صیقلی &nbsp;می&zwnj;کشیدند، سپس درون شکلها را با رنگ&zwnj;ماده یا برگ رز می&zwnj;پوشانیدند و سرانجام برخی قسمتها را قلمگیری می&zwnj;کردند&raquo;.[13] در ترسیم پیکرها و جامه&zwnj;پردازی&zwnj;ها، خطوط منحنی اهمیت اساسی داشت و همین خطوط منحنی نرم در طراحی جانوران و گیاهان نیز بکار می&zwnj;رفت. &laquo;شیوۀ پیکرنگاری مانوی با مختصر تغییراتی در نقاشی عهد سلجوقی ظاهر شد&raquo;[14](تصویر 2 و 3).</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">از میانۀ سدۀ هفتم م به دلیل نفوذ سیاسی و فرهنگی چین، مرکز فعالیت هنر بودایی از کوچا در ترکستان شرقی به تورفان، ناحیه&zwnj;ای شرقی&zwnj;تر در ترکستان منتقل شد. در تورفان نقاشی بودایی تحت تاثیر دورۀ تانگ[15] و همچنین پیکرنگاری &laquo;سنخ مغولی&raquo; قرار گرفت. پس از فتح ترکستان شرقی توسط ترکان اویغور دستاوردهای تورفان در میان پیروان مذاهب دیگر از جمله مانویان گسترش یافت. تقریباً تمام اسناد نقاشی مانوی از ناحیه تورفان بدست آمده و عمدتاً مربوط به سده نهم م/ سوم هجری است. تورفان تا سدۀ یازدهم م/ پنجم هجری منبع الهامی هم برای هنر شرق دور هم برای هنر ایرانی &ndash; اسلامی بود.[16]</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">مانویان به پیروی از مانی به تصویرگری و تذهیب کتاب پرداختند اما هنر آنها در دربار اویغورها فرصت رشد پیدا کرد. برای هنرمندان مانوی که خوشنویسی و نگارگری را هنرهای مکمل یکدیگر می&zwnj;دانستند ایجاد ارتباط صوری و معنایی میان تصویر و متن بسیار مهم بود. سنت کتاب&zwnj;نگاری مانوی که تا مدتها در آسیای میانه پایدار ماند توسط سلجوقیان در سراسر ایران گسترش یافت.[17] تأثیر تصویرگری مانویان قابل توجه است. حضور پیکرهای مانوی &ndash; با قامت کوتاه، سربزرگ، چهرۀ گرد و چشمان تنگ- را در &laquo;تصویرهای کتابهای عربی و در نقوش ظرفهای دورۀ سلجوقی و تصویرهای نسخۀ فارسی ورقه و گلشاه (مربوط به اواخر سدۀ دوازدهم م / ششم هجری) می&zwnj;توان دنبال کرد&raquo;.[18]<br /><br />[1] پاکباز، دایرةالمعارف هنر، ذیل &laquo;مانی (متفکر و مصلح ایرانی)&raquo;، ص 514.<br />[2] کسانی که دائماً غسل می&zwnj;کنند.<br />[3] از توأمان، به معنی همزاد. اسم این فرشته در مانویت &laquo;نَرْجَمیکَ&raquo; است؛ یعنی مرد توأمان مانی، جفت روحانی مانی در آسمانها که وظیفه&zwnj;اش ارشاد اوست.<br />[4] برخلاف دین زردشتی که بیشتر محلی بود.<br />[5] به این ترتیب که اگر مثلاً مبلغان دین مانی به سرزمین پارت می&zwnj;رفتند، پارتی یاد می&zwnj;گرفتند و به زبان پارتی تعالیم مانی را آموزش می&zwnj;دادند.<br />[6] اما در جایی نوشته نشده که او کشته شد.<br />[7] ژاله آموزگار، برگرفته از درس گفتارهای ژاله آموزگار.<br />[8] پاکباز، نقاشی ایران از دیرباز تا امروز، ص 45.<br />[9] همان&zwnj;جا.<br />[10] همان&zwnj;جا.<br />[11] همان، ص 46.<br />[12] همان&zwnj;جا.<br />[13] همان&zwnj;جا.<br />[14] همان&zwnj;جا.<br />[15] &laquo;نقاشان قدیم چینی موضوع کارشان را از اسطوره و تاریخ، زندگی روزمره و طبیعت برمی&zwnj;گرفتند. نقاشی از منظره، گل و گیاه و حیوان از زمان&zwnj;های قدیم معمول بود؛ حال آنکه، چهره&zwnj;نگاری فقط گهگاه مورد توجه قرار می&zwnj;گرفت. برخی گیاهان چون درخت گوجه (نماد پاکی) خیزران (نماد شجاعت) و غیره از موضوع&zwnj;&zwnj;های متداول در نقاشی چینی بودند. این نمادگرایی تحت تأثیر بودیسم، تائوییسم و تعالیم کُنفوسیوس و با بهره&zwnj;گیری از گنجینه ادبیات، اساطیر و فرهنگ قومی، عمق و پیچیدگی بیشتری پیدا کرد. به طور کلی نقاشی چینی را می&zwnj;توان برحسب موضوع در پنج رده قرار داد: پیکرنگاری، منظره&zwnj;نگاری، نقاشی گل و پرنده، نقاشی خیزران و نقاشی صخره&zwnj;ها.{&hellip;} در دوران تانگ پیکر آدمی همچنان کارمایه اصلیِ نقاشان برجسته {بود}{&hellip;} و تحول واقعی منظره&zwnj;نگاری از دوران تانگ آغاز شد&raquo; (همو، دایرةالمعارف هنر، ذیل &laquo;نقاشی چینی&raquo;، ص 582). علاوه بر این پیوندهای مشترک میان خوشنویسی و نقاشی چینی در دورۀ تانگ ایجاد شد. رواج نقاشی روی کاغذ و طومارهای ابریشمی و نقاشی از گل و پرندگان نیز در این دوره اتفاق افتاد (میرزایی مهر، آشنایی با مکاتب نقاشی، ص 78).<br />[16] پاکباز، نقاشی ایران از دیرباز تا امروز، ص 46.<br />[17] همان، ص 47.</p>
<p style="text-align: justify;">[18]همو، دایرةالمعارف هنر، ذیل &laquo;نقاشی ایرانی&raquo;، ص 575.&nbsp;</p>
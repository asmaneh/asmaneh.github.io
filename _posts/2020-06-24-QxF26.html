--- 
title: "خانه سیاه است: سهم محیط مصنوع در شکاف نژادی آمریکا" 
authors: vahdat 
types: blog 
featured: false
featureImg: "/assets/img/posts/QxF26.jfif" 
slug: QxF26 
gallery: 
- image_path: "/assets/img/posts/QxF26.jfif" 
  title: "خانه سیاه است: سهم محیط مصنوع در شکاف نژادی آمریکا" 
 
--- 
<div>
<div>
<p>در این نوشته به مطالبات اخیر نژادی در آمریکا خواهم پرداخت و سعی خواهم کرد سهم سیاست&zwnj;های معماری و شهرسازی را در وضعیت تبعیض&zwnj;آمیزی نژادی آمریکا بیان کنم. از پرداختن مطول ظرایف تخصصی پرهیز می&zwnj;کنم تا متن از حوصله علاقه&zwnj;مندان به مباحث اجتماعی اقتصادی نیز خارج نشود. ساختار این نوشته بر سه بخش استوار است: در بخش نخست مساله تبعیض در دستگاه امنیتی و قضایی آمریکا بررسی می&shy;شود؛ در بخش دوم، عوامل تاثیرگذار بر شکاف عمیق اقتصادی میان جوامع سیاه&zwnj;پوست و سفید&zwnj;پوست آمریکا تشریح می&shy;شوند؛ و در بخش آخر، سهم محیط مصنوع، خصوصا ضوابط مرتبط با محلات مسکونی، در تبعیض&shy;های اقتصادی اجتماعی که بر سیاهان روا داشته می&zwnj;شود زیر ذره بین قرار می&zwnj;گیرد.</p>
<p>با این مقدمه یک راست به سراغ صورت مساله در شکل آشکار آن یعنی خشونت پلیس آمریکا نسبت به سیاهان می&zwnj;رویم. تصاویر و فیلم&zwnj;های دردناک و منزجرکننده از برخوردهای خشن و بعضا مرگ&zwnj;بار پلیس آمریکا به سیاه&zwnj;پوستان تا چه اندازه وضعیت عمومی این تقابل را نمایندگی می&zwnj;کند؟ بر اساس آماری که&nbsp;<a href="https://www.cnn.com/2020/06/08/us/us-police-floyd-protests-country-comparisons-intl/index.html" target="_blank" rel="noopener">سی&zwnj;ان&zwnj;ان</a>&nbsp;منتشر کرده، تیراندازی پلیس به مرگ نزدیک به ۱۰۰۰ نفر در سال ۲۰۱۸ منجر شده است؛ مقایسه کنید با تعداد این کشته&zwnj;شدگان در انگلیس که فقط یک نفر است. در بازه زمانی ده ماه از ژوئن سال ۲۰۱۵ تا مارس ۲۰۱۶، بیش از&nbsp;۱۳۰۰ مرگ مرتبط با دستگیری ثبت شده است؛ بیش از&nbsp;۴ نفر در روز. در واقع به ازای هر صدهزار دستگیری در آمریکا،&nbsp;۱۲ نفر کشته می&zwnj;شوند (توجه کنید که این آمار، شش برابر انگلستان است) [۱]. خب، ممکن است تفاوت تعداد دستگیرشدگان دو کشور عامل این اختلاف باشد. اما در سال ۲۰۱۸ در آمریکا بیش از ده&zwnj;میلیون و سیصدهزار نفر دستگیر شدند، یعنی&nbsp;۳٪ جمعیت در حالی که نسبت تعداد دستگیری&zwnj;ها به جمعیت در انگلستان یک سوم این رقم است.</p>
<p>نتیجتا عجیب نیست وقتی متوجه می&zwnj;شویم که آمریکا، با داشتن&nbsp;<a href="https://www.prisonstudies.org/sites/default/files/resources/downloads/wppl_12.pdf" target="_blank" rel="noopener">۲/۲ میلیون</a>&nbsp;نفر در حبس، بزرگ&zwnj;ترین جمعیت زندانی جهان را دارد؛ این رقم به نسبت جمعیت کل کشور می&zwnj;شود&nbsp;۶۶۵ نفر به ازای هر صدهزار نفر (تقریبا&nbsp;۹ برابر آلمان و بیش از&nbsp;۱۶ برابر ژاپن) [۲].&nbsp;<a href="https://www.prisonpolicy.org/global/2018.html" target="_blank" rel="noopener">بیش از&nbsp;۱٪</a>&nbsp;از جمعیت ایالت&zwnj;های اوکلاهوما، لوئیزیانا، و می&zwnj;سی&zwnj;سی&zwnj;پی در سال&nbsp;۲۰۱۸ زندانی بوده&zwnj;اند.</p>
<p>با این حساب ممکن است علت بالا بودن آمار سیاهپوستانی که به خشم پلیس گرفتار می&zwnj;شوند صرفا به بالا بودن میزان خشونت پلیس در آمریکا منتصب شود؛ اما این همه مساله را توضیح نمی&zwnj;دهد. مثلا در حالی&nbsp;<a href="https://www.cnn.com/2020/06/08/us/us-police-floyd-protests-country-comparisons-intl/index.html" target="_blank" rel="noopener">۳۸٪</a>&nbsp;کل&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">زندانیان&nbsp;</a>آمریکا سیاه&zwnj;پوست هستند که این گروه تنها یک هشتم جمعیت کشور را تشکیل می&zwnj;دهند. خب شاید ادعا شود که سهم جرم و جنایت هم میان این گروه به همین نسبت بالاست. آمار این ادعا را تا حدی تایید می&zwnj;کند؛ مثلا ارقام سال ۲۰۱۸ نشان می&zwnj;دهد که&nbsp;<a href="https://peckford42.wordpress.com/2020/06/02/the-myth-of-systemic-police-racism/" target="_blank" rel="noopener">۵۳٪ کل قتل&zwnj;ها و&nbsp;۶۰٪&nbsp;کل سرقت&zwnj;ها</a>&nbsp;در آمریکا توسط سیاه&zwnj;پوستان انجام شده است. البته باید توجه کرد که این گونه آمار در موارد بسیاری کارکرد خوداثباتی دارند. برای مثال در حالی که بیشترین مصرف ماریجوانا (که در بسیاری از ایالات آمریکا غیرقانونی است) در خوابگاه&zwnj;ها و مراکز دانشگاهی رخ می&zwnj;دهد، یا مصرف کوکائین در وال استریت رایج است، بیشترین بازرسی در محلات سیاه&zwnj;پوستان رخ می&zwnj;دهد که نتیجه آن بالا رفتن سابقه و محکومیت در این گروه است که طبیعتا به معنای آن نیست که سیاهان بیشترین مصرف&zwnj;کننده مواد مخدر در آمریکا هستند. از طرف دیگر این گونه آمار نباید در رفتار انسان&zwnj;ها (به لحاظ اخلاقی) و خصوصا پلیس (به لحاظ حقوقی) در مواجهه با سیاهان تاثیر بگذارد که چرا تعلق خاطر هویتی به هیچ گروه نژادی (قومی، دینی، جنسی) نمی&zwnj;تواند و نمی&zwnj;باید سنجه اخلاقی و حقوقی یک انسان باشد. با این مقدمه، آیا می&zwnj;توان گفت پلیس آمریکا در مواجهه با مردمی که مجرمیت آن&zwnj;ها هنوز اثبات نشده بی&zwnj;طرف می&zwnj;ماند و حقوق فردی و کرامت سیاهان را حفظ پاس می&zwnj;دارد؟</p>
<p>بررسی&nbsp;<a href="https://www.youtube.com/watch?v=Q2OulTJJuNk&amp;list=PL6XRrncXkMaWFcEk2Vt7KjpZLras1DpjG&amp;index=2&amp;t=0s" target="_blank" rel="noopener">۲۰میلیون ایست پلیس</a>&nbsp;نشان می&zwnj;دهد که سیاهان دو برابر بقیه توسط پلیس متوقف می&zwnj;شوند و چهار برابر مورد تجسس قرار می&zwnj;گیرند. این در حالی است که احتمال&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">به همراه داشتن مواد مخدر</a>&nbsp;در سفیدپوستان بیشتر از سیاه&zwnj;پوستان است. مطالعه&zwnj;ای که&nbsp;<a href="https://edition.cnn.com/2016/12/20/health/black-men-killed-by-police/index.html" target="_blank" rel="noopener">ژورنال آمریکایی سلامت</a>&nbsp;در سال&nbsp;۲۰۱۶ منتشر کرده مدعی است که مردان سیاه&zwnj;پوست چهار برابر بیش از مردان سفید&zwnj;پوست در معرض رفتار خشونت&zwnj;بار پلیس هستند و سه برابر بیشتر احتمال دارد توسط پلیس کشته شوند. [۳] البته منتقدان این ارقام ادعا می&zwnj;کنند تعداد سیاه&zwnj;پوستان آمریکایی که در سال ۲۰۱۹ در مواجه با پلیس کشته شده&zwnj;اند&nbsp;<a href="https://www.wsj.com/articles/the-myth-of-systemic-police-racism-11591119883" target="_blank" rel="noopener">یک&zwnj;چهارم کل کشته&zwnj;شدگان</a>&nbsp;است و این&zwnj;که در مواردی که فرد کشته شده غیرمسلح بوده است، سهم سیاهان&nbsp;۹ نفر از مجموع&nbsp;۲۸ کشته بوده است. در هر دو این موارد، و با فرض صحت آمار، باز هم تعداد سیاهان کشته شده به نسبت سهم&zwnj;شان از کل جمعیت بسیار بالاست.</p>
<p>البته می&zwnj;توان به&nbsp;<a href="https://nyti.ms/1RMGG31" target="_blank" rel="noopener">چهار مطالعه مهم</a>&nbsp;اشاره کرد که نتوانسته&zwnj;اند ردی از تبعیض نژادی را در تیراندازی&zwnj;های پلیس ردیابی کنند. برای نمونه&nbsp;<a href="https://www.nber.org/papers/w22399.pdf" target="_blank" rel="noopener">رولاند فرایر</a>، استاد اقتصاد دانشگاه هاروارد،&nbsp;۱۳۳۲ مورد تیراندازی پلیس ده شهر مهم را در سال&zwnj;های&nbsp;۲۰۰۰&nbsp;تا&nbsp;۲۰۱۵ مطالعه کرده است و به این نتیجه رسیده که گرچه پلیس در مواجهه با سیاهان بیشتر متوسل به زور می&zwnj;شود، اما در صورتی که با مقاومت روبرو نشود، کمتر (از هنگام مقابله با سفیدپوستان) دست به اسلحه می&zwnj;برد. پلیس هیوستن، برای نمونه، در مواجهه با سیاهان&nbsp;<a href="https://www.nytimes.com/2016/07/12/upshot/surprising-new-evidence-shows-bias-in-police-use-of-force-but-not-in-shootings.html" target="_blank" rel="noopener">۲۰٪ کمتر</a>&nbsp;متوسل به تیراندازی می&zwnj;شود.</p>
<p>با این همه، مطالعات صورت گرفته (از جمله مقاله فرایر) در این مساله اتفاق نظر دارند که خشونت (غیرمرگبار) پلیس به طور روشنی بیشتر دامن سیاهان را می&zwnj;گیرد. نمونه&zwnj;های موردی هم موید همین الگوی تبعیض هستند. مثلا احتمال اعمال خشونت علیه سیاهان توسط پلیس مینیاپولیس هفت برابر سفید&zwnj;پوستان است. در نیویورک هم مطالعه هفتصدهزار نمونه بازرسی در سال&nbsp;۲۰۱۱ نشان داد که نزدیک به&nbsp;<a href="https://www.nyclu.org/sites/default/files/publications/NYCLU_2011_Stop-and-Frisk_Report.pdf" target="_blank" rel="noopener">۴۲٪ از کل بازرسی&zwnj;ها</a>&nbsp;از مردان سیاه و لاتین در گروه سنی بین&nbsp;۱۴ تا&nbsp;۲۴ سال انجام شده در حالی که این گروه کمتر از&nbsp;۵٪ از جمعیت کل را شامل می&zwnj;شوند. آمار سال&zwnj;های ۲۰۰۳ تا&nbsp;۲۰۱۳ نشانگر این است که سیاهان این شهر&nbsp;۱۷٪&nbsp;بیشتر احتمال دارد که مورد خشونت پلیس واقع شوند.</p>
<p>همین الگوی تبعیض را می&zwnj;توان در کلیه مراحل قضایی نیز رصد کرد که از حوصله این نوشته خارج است. اما برای نمونه دادستانی ایالت کالیفرنیا در یک بازه&nbsp;۱۲ ساله سیاهان را از هیات منصفه&nbsp;<a href="https://www.law.berkeley.edu/wp-content/uploads/2020/06/Whitewashing-the-Jury-Box.pdf" target="_blank" rel="noopener">۷۲٪ از پرونده&zwnj;های تجدید نظر ایالتی</a>&nbsp;حذف کرده، در حالی که این عدد برای سفیدپوستان در همین دسته از پرونده&zwnj;ها تنها نیم درصد بوده است. یا مثلا در پرونده&zwnj;های قتل ایالت کارولینای شمالی از سال&nbsp;۱۹۸۰ تا&nbsp;۲۰۰۷ در صورتی که مقتول سیاه&zwnj;پوست بوده باشد، احتمال محکومیت قاتل به مرگ&nbsp;<a href="https://www.youtube.com/watch?v=Q2OulTJJuNk&amp;list=PL6XRrncXkMaWFcEk2Vt7KjpZLras1DpjG&amp;index=2&amp;t=0s" target="_blank" rel="noopener">یک سوم</a>&nbsp;بوده است. از طرف دیگر در&nbsp;۹۹٪ از کل قتل&zwnj;هایی که پلیس در سال&zwnj;های&nbsp;۲۰۱۳ تا&nbsp;۲۰۱۹ مرتکب شده،&nbsp;<a href="https://www.usccr.gov/pubs/2018/11-15-Police-Force.pdf" target="_blank" rel="noopener">هیچ اتهامی</a>&nbsp;متوجه مامور پلیس نشده است، چه برسد به تشکیل دادگاه و محکومیت [۴].</p>
<p>گرچه برخی از معیارهای نژادی رفتار دستگاه امنیتی آمریکا در حال بهبود است [۵]، با این حال خشونت نامتناسبی که سیاهان از نهادهای متولی امنیت جامعه دیده&zwnj;اند غیرقابل انکار است. مولفه&zwnj;های بسیاری در سرکوب سیاهان دخیل است، اما فهم این عوامل متکثر بدون توجه به وضعیت اقتصادی جوامع سیاهان آمریکا ناقص است. به نظر می&zwnj;رسد مهم&zwnj;ترین مولفه&zwnj;ای که عمق استثمار اقتصادی سیاهان آمریکا را نشان می&zwnj;دهد دارایی آنان است. متوسط ارزش ویژه [۶] یک خانواده سفید&zwnj;پوست در آمریکا&nbsp;۱۷۱ هزار دلار است که بیش از&nbsp;<a href="https://www.cnn.com/2020/06/03/politics/black-white-us-financial-inequality/index.html" target="_blank" rel="noopener">ده برابر</a>&nbsp;از ارزش ۱۷هزار دلاری خانواده&zwnj;های سیاه&zwnj;پوست بیشتر است. جالب این&zwnj;جاست که این&nbsp;شکاف&nbsp;<a href="https://www.washingtonpost.com/business/2020/06/04/economic-divide-black-households/" target="_blank" rel="noopener">از سال ۱۹۵۰</a>&nbsp;سالانه افزایش یافته [۷] به طوری که امروز اختلاف ثروت دو نژاد سیاه و سفید امریکا&nbsp;<a href="https://www.brookings.edu/blog/up-front/2020/02/27/examining-the-black-white-wealth-gap/" target="_blank" rel="noopener">بیشتر از اوایل سده قبل</a>&nbsp;است. از طرفی&nbsp;<a href="https://quillette.com/author/coleman-cruz-hughes/" target="_blank" rel="noopener">وضعیت فقر</a>&nbsp;در میان سیاهان بهبود یافته است. در سال ۱۹۴۰،&nbsp;۸۷٪ سیاهان زیر خط فقر بوده&zwnj;اند، اما در سال ۱۹۶۰، این نسبت به&nbsp;۴۷٪ و سال&nbsp;۲۰۱۸ به&nbsp;۲۱٪ کاهش یافته است (که البته باز هم بیش از دو و نیم برابر سفید&zwnj;پوستان است). سوال این جاست که با وجود بهبود وضعیت فقر، اختلاف ده برابری سرمایه&zwnj;ای خانواده&zwnj;های سیاه&zwnj;پوست و سفید&zwnj;پوست از کجا ناشی می&zwnj;شود؟</p>
<p>&nbsp;آیا آمار بیکاری می&zwnj;تواند این اختلاف هنگفت را توضیح دهد؟ در ماه آوریل گذشته،&nbsp;<a href="https://www.cnn.com/2020/06/03/politics/black-white-us-financial-inequality/index.html" target="_blank" rel="noopener">آمار سیاهان بیکار</a>&nbsp;به&nbsp;۷/ ۱۶٪ رسید که گرچه بالاترین رقم از سال&nbsp;۲۰۱۰ است، اما تنها&nbsp;۵/ ۳٪ بیشتر از بیکاران سفید&zwnj;پوست بوده. البته وضعیت فعلی با توجه به همه&zwnj;گیری کرونا و شرایط قرنطینه قدری غیرعادی است به طوری که در دهه&zwnj;های گذشته آمار بیکاران سیاه معمولا دوبرابر سفیدپوستان بوده است. ضمنا&nbsp;<a href="https://www.youtube.com/watch?v=F5AQyWAWHU4&amp;feature=youtu.be&amp;fbclid=IwAR23wDA5HUv3yEGRE8KEw8aog9NQnl9wFYo6LxdPdRTY2T83I_GPQCFv7sc" target="_blank" rel="noopener">تا سال ۱۹۵۰</a>&nbsp;اختلاف چشمگیری میان آمار جوان بیکار سیاه و سفید وجود نداشته است.&nbsp;شاخص دیگری که اختلاف نژادی در محیط کار آمریکا را عیان می&zwnj;کند، کم&zwnj;کاری [۸] سیاه&zwnj;پوستان است که سال ۱۹۹۴ به این سو&nbsp;<a href="https://www.brookings.edu/blog/up-front/2019/08/01/race-and-underemployment-in-the-u-s-labor-market/" target="_blank" rel="noopener">نزدیک به دو برابر</a>&nbsp;سفیدپوستان بوده است.&nbsp;</p>
<p>با این همه،&nbsp;اختلاف ده برابری داشته&zwnj;های خانوار سیاه و سفید آمریکا&nbsp;هنوز نیازمند توضیح است: توضیحی که شاید بخشی از آن را بتوان به متوسط درآمد سپرد. متوسط درآمد خانوده&zwnj;های سیاه&zwnj;پوست کمی بیش از ۴۱هزار دلار است که&nbsp;۶۰٪&nbsp;درآمد ۷۰هزار دلاری خانوده&zwnj;های سفید&zwnj;پوست است.&nbsp;ممکن است گفته شود که متوسط سنی سیاهان آمریکا ده سال جوان&zwnj;تر از سفیدپوستان است که این می&zwnj;تواند تا حدی اختلاف درآمد را توجیه کند. ضمن آن که&nbsp;<a href="https://en.wikipedia.org/wiki/Racial_achievement_gap_in_the_United_States" target="_blank" rel="noopener">سطح تحصیلات</a>&nbsp;نیز می&zwnj;تواند روی درآمد اثر بگذارد.&nbsp;هرچه باشد احتمال داشتن&nbsp;<a href="https://www.federalreserve.gov/econres/notes/feds-notes/recent-trends-in-wealth-holding-by-race-and-ethnicity-evidence-from-the-survey-of-consumer-finances-20170927.htm" target="_blank" rel="noopener">مدارک تحصیلی تخصصی</a>&nbsp;در سران خانوده&zwnj;های سفیدپوست ۳۹% است که ۱.۷ برابر بیشتر از همتایان سیاه&zwnj;پوست است. از طرفی ۹۱٪ از محصلین سفید&zwnj;پوست مقطع دبیرستان خود را کامل می&zwnj;کنند و از آن گروه&nbsp;۷۲٪ همان سال در دوره&zwnj;های بالاتر نام&zwnj;نویسی می&zwnj;کنند. در قیاس،&nbsp;۸۶٪ از سیاهان موفق به اتمام دوره دبیرستان می&zwnj;شوند و از این گروه&nbsp;۴۴٪ وارد مقاطع بالاتر می&zwnj;شوند. اما میزان&nbsp;<a href="https://www.washingtonpost.com/business/2020/06/04/economic-divide-black-households/" target="_blank" rel="noopener">درآمد برحسب سطح تحصیلات</a>&nbsp;(و در تمامی مقاطع) به طور چشمگیری تحت تاثیر نژاد است به طوریکه درآمد متوسط خانواده های سفید با مدارج تحصیلات تکمیلی هفت برابر از سیاهان هم&zwnj;رده خود بیشتر است.&nbsp;اما این&nbsp;<a href="https://www.youtube.com/watch?v=F5AQyWAWHU4&amp;feature=youtu.be&amp;fbclid=IwAR23wDA5HUv3yEGRE8KEw8aog9NQnl9wFYo6LxdPdRTY2T83I_GPQCFv7sc" target="_blank" rel="noopener">اختلاف درآمد</a>&nbsp;میان سیاه&zwnj;پوستان و سفید&zwnj;پوستان نمی&zwnj;تواند تمامی اختلاف ثروت دو نژاد را توضیح بدهد، چرا که این شاخص، برخلاف میزان داریی&nbsp;دو گروه، از سال&nbsp;۱۹۷۰ تغییری نکرده است. حتی باید اشاره نمود که درآمد متوسط مردان سیاه&zwnj;پوست، گرچه امروز از سال ۲۰۰۰ نیز کمتر است، اما از سال&nbsp;۱۹۳۹ تا&nbsp;۱۹۶۰&nbsp;<a href="https://quillette.com/author/coleman-cruz-hughes/" target="_blank" rel="noopener">چهار برابر افزایش</a>&nbsp;داشته در حالی که این رشد برای مردان سفیدپوست تنها سه برابر بوده است.</p>
<p>آیا نحوه هزینه کرد می&zwnj;تواند بخشی از اختلاف هنگفت ثروت در خانواده&zwnj;های سیاه&zwnj;پوستان را توضیح دهد؟ سیاهانی که سطح درآمدی مشابه سفیدپوستان داشته&zwnj;اند به طور متوسط&nbsp;۱۷٪ کمتر برای تحصیلات هزینه کرده و در عوض۳۲٪ بیشتر صرف&nbsp;<a href="http://d1c25a6gwz7q5e.cloudfront.net/papers/1353.pdf" target="_blank" rel="noopener">کالاهای نمایشی</a>[۹] (نظیر ماشین و لباس و جواهرات) می&zwnj;نمایند. مثلا احتمال این که&nbsp;<a href="https://quillette.com/2018/07/19/black-american-culture-and-the-racial-wealth-gap/" target="_blank" rel="noopener">زنان سیاه&zwnj;پوست</a>&nbsp;روی ماشین&zwnj;های گران&zwnj;قیمت، اشیاء تزئینی، و جواهرات هزینه کنند به ترتیب ۱۴٪، ۱۶٪، و&nbsp;۹٪ بیشتر از زنان سفیدپوست است. مطالعه&zwnj;ای از سال&nbsp;۲۰۱۳ نشان می&zwnj;دهد که سیاهان&nbsp;<a href="https://www.iab.com/wp-content/uploads/2015/08/Nielsen-African-American-Consumer-Report-Sept-2013.pdf" target="_blank" rel="noopener">۱۴٪ بیشتر</a>&nbsp;از سفیدپوستان صاحب گوشی&zwnj;های هوشمند بوده اند. آیا می&zwnj;توان این الگوهای مصرف را کمی کرد تا سهم این الگوی مصرف در انباشت سرمایه مشخص شود؟ پژوهشگران بانک مرکزی سن لوئیس تصمیمات اقتصادی&nbsp;<a href="https://www.stlouisfed.org/~/media/Files/PDFs/HFS/essays/HFS-Essay-1-2015-Race-Ethnicity-and-Wealth.pdf" target="_blank" rel="noopener">۴۰۰هزار خانوار</a>&nbsp;را در بازه زمانی&nbsp;۱۹۸۹ تا&nbsp;۲۰۱۳ زیر نظر گرفتند. آن&zwnj;ها شاخصی را برای مقایسه تصمیمات سالم اقتصادی که منجر به انباشت دارایی می&zwnj;شود (مثل پس&zwnj;انداز پول، پرداخت منظم قبض&zwnj;ها و وام&zwnj;ها، و نسبت درآمد به بدهی) تدوین کردند. نمره سیاهان بیش از&nbsp;۱۵٪ کمتر از سفیدپوستان است. جالب این&zwnj;جاست که با بالا رفتن سطح تحصیلات، گرچه این شاخص برای سیاهان رشد می&zwnj;کند اما شکاف با الگوی مصرف سفیدپوستان بیشتر می&zwnj;شود. با این وجود، نحوه هزینه کرد فقط&nbsp;۲۰٪ از&nbsp;<a href="https://quillette.com/2018/07/19/black-american-culture-and-the-racial-wealth-gap/" target="_blank" rel="noopener">اختلاف نژادی ثروت</a>&nbsp;را توضیح می&zwnj;دهد.</p>
<p>شاید انباشت دارایی&zwnj;های میان&zwnj;نسلی به شکل میراثْ مابقی این شکاف را توضیح دهد خصوصا با توجه به این&zwnj;که تنها در همین سال&nbsp;۲۰۲۰ پیش&zwnj;بینی می&zwnj;شود که آمریکایی&zwnj;ها نزدیک به&nbsp;<a href="https://www.brookings.edu/blog/up-front/2020/02/27/examining-the-black-white-wealth-gap/" target="_blank" rel="noopener">۷۶۵&nbsp;میلیارد دلار</a>&nbsp;از طریق ارثیه دریافت نمایند. میراث در آمریکا مشمول مالیات ناچیزی می&zwnj;شود که نتیجتا اختلاف عمیق طبقاتی را از یک نسل به نسل دیگر انتقال داده و شکاف اقتصادی را گسترده&zwnj;تر می&zwnj;کند. همین مساله به تنهایی ارجاع به تاریخ برده داری را، نه به مثابه سوگواری بر ظلمی منتزع از وضعیت روزمره سیاهان بلکه به عنوان گذشته&zwnj;ای زنده و تاثیرگذار، معنادار می&zwnj;کند.&nbsp;<a href="https://en.wikipedia.org/wiki/Slavery_in_the_United_States" target="_blank" rel="noopener">۴میلیون برده&zwnj;ای</a>&nbsp;که چرخ اقتصاد آمریکا را می&zwnj;چرخانده&zwnj;اند، در زمان تصویت اعلامیه آزادی بردگان، خود به عنوان یک دارایی&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">سه میلیارد دلار</a>&nbsp;بیش از مجموع تمامی سرمایه&zwnj;های مالی آمریکا (از راه آهن تا کارخانجات) ارزش داشته&zwnj;اند. این ارزش مستقل از سهم آن&zwnj;ها در تولید ثروت است. تا سال ۱۸۳۶ نیمی از فعالیت اقتصادی آمریکا از پنبه&zwnj;ای بود که بردگان تولید می&zwnj;کردند. در سال ۱۸۴۰،&nbsp;۵۹٪ از صادرات آمریکا را پنبه تشکیل می&zwnj;داد.&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">یک سوم درآمد سفید&zwnj;پوستان</a>&nbsp;در&nbsp;۷ ایالت مرتبط با کشت پنبه از طریق برده&zwnj;داری تولید می&zwnj;شده است. بی&zwnj;جهت نیست که در سال ۱۸۶۰ و در آستانه آزادسازی بردگان بیشترین تراکم میلیونرهای آمریکا در مناطق حول رودخانه می&zwnj;سی&zwnj;سی&zwnj;پی بوده است. ثروتی که از طریق میراث به نسل&zwnj;های بعد منتقل شد.</p>
<p>اما تاثیر مستقیم&zwnj;تر انتقال بین نسلی ثروت بر وضعیت امروز سیاه&zwnj;پوستان آمریکا چگونه است؟ دریافت ارثیه (گرچه تنها&nbsp;<a href="https://www.brookings.edu/blog/up-front/2020/02/27/examining-the-black-white-wealth-gap/" target="_blank" rel="noopener">۴٪ از درآمد سالانه خانوار</a>&nbsp;را تشکیل می&zwnj;دهد) به طور متوسط به&nbsp;<a href="https://www.researchgate.net/publication/282290181_Exploring_the_Racial_Wealth_Gap_Using_the_Survey_of_Consumer_Finances" target="_blank" rel="noopener">رشد&nbsp;۱۰۴هزار دلاری</a>&nbsp;ثروت خانواده&zwnj;های سفیدپوست منجر می&zwnj;شود در حالی که این رقم در خانواده&zwnj;های سیاه&zwnj;پوست فقط ۴هزار دلار است. اقتصاددانان آمریکا معتقدند که میراث&nbsp;<a href="https://www.hamiltonproject.org/assets/files/Batchelder_LO_FINAL.pdf" target="_blank" rel="noopener">۴۰٪ از کل ثروت</a>&nbsp;این کشور را تحت تاثیر قرار می&zwnj;دهد. البته در کشوری که سه شهروندش بیش از&nbsp;<a href="https://www.forbes.com/sites/noahkirsch/2017/11/09/the-3-richest-americans-hold-more-wealth-than-bottom-50-of-country-study-finds/#6ee4dd553cf8" target="_blank" rel="noopener">نصف جمعیت</a>&nbsp;آن کشور ثروت دارند این رقم ممکن است گمراه کننده باشد. دست کم ممکن است نماینده درستی از وضعیت بخش بزرگی از جامعه نباشد. مطالعه مداوم&nbsp;۱۷۰۰ خانوار (که به عنوان حجم نمونه جمعیت هدف جامعه آمریکا را نمایندگی می&zwnj;کند) در طول بازه زمانی&nbsp;۱۹۸۴&nbsp;تا&nbsp;۲۰۰۹ نشان می&zwnj;دهد که میراث تنها&nbsp;<a href="https://iasp.brandeis.edu/pdfs/Author/shapiro-thomas-m/racialwealthgapbrief.pdf" target="_blank" rel="noopener">۵٪ از اختلاف نژادی ثروت</a>&nbsp;را توضیح می&zwnj;دهد. اگر همچنان به نظرتان توضیح اختلاف نژادی ثروت صرفا از طریق درآمد، میراث، و هزینه&zwnj;ها ناکافی است، علتش آن است که یک شاخص مهم از قلم افتاده است. شاخصی که همین مطالعه ذکر شده روی&nbsp;۱۷۰۰ خانوار نشان می&zwnj;دهد که&nbsp;۲۷٪ از شکاف نژادی دارایی در آمریکا وابسته به آن است: مسکن و به طور مشخص، طول مدت خانه&zwnj;دار بودن.</p>
<p>مسکن می&zwnj;تواند به عنوان یک پناه&zwnj;گاه سرمایه&zwnj;ای نقش زیادی در انباشت ثروت یک خانوار ایفا کند. گرچه استطاعت خرید مسکن در خانواده&zwnj;های سیاه&zwnj;پوست پایین&zwnj;تر است، به گونه&zwnj;ای که طبق گزارش مرکز آمار آمریکا که مالکیت خانه در میان سیاه&zwnj;پوستان در همین ربع نخست سال ۲۰۲۰،&nbsp;<a href="https://www.forbes.com/sites/dimawilliams/2020/06/03/in-light-of-george-floyd-protests-a-look-at-housing-inequality/" target="_blank" rel="noopener">۳۰٪ کمتر از سفیدپوستان</a>&nbsp;بوده، اما اتفاقا خانواده&zwnj;های سیاه&zwnj;پوست سهم بزرگ&zwnj;تری از آمال&zwnj;شان را بر مسکن متمرکز می&zwnj;کنند. به طوری که&nbsp;<a href="https://www.forbes.com/sites/dimawilliams/2020/06/03/in-light-of-george-floyd-protests-a-look-at-housing-inequality/" target="_blank" rel="noopener">۵۷٪ ثروت خانواده&zwnj;های سیاه</a>&nbsp;به ارزش خانه&zwnj;شان گره خورده در حالی که این رقم برای سفیدپوستان تنها&nbsp;۴۱٪ است.</p>
<p>اما تصور کنید مجبور باشید از طرفی برای یک کالای مشخص بیشتر از بقیه پول بپردازید و از طرف دیگر به محض خرید افت بیشتری بر قیمت کالایتان وارد شود. داستان مسکن سیاهان وضعیتی مشابه دارد. به علت تمکن مالی پایین&zwnj;تر، خانوده&zwnj;های سیاه&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">پول پیش</a>&nbsp;کمتری برای خانه می&zwnj;گذارند. نسبت سفید&zwnj;پوستانی که بیشتر از&nbsp;۲۱٪ هزینه&nbsp;<a href="https://www.pewresearch.org/fact-tank/2017/01/10/blacks-and-hispanics-face-extra-challenges-in-getting-home-loans/" target="_blank" rel="noopener">پیش&zwnj;پرداخت خانه</a>&nbsp;می&zwnj;کنند بیش از دو برابر سیاه&zwnj;پوستان است [۱۰].&nbsp;در مقایسه با نیمی از سیاه&zwnj;پوستان، تنها&nbsp;۳۷٪ از سفید&zwnj;پوستان کمتر از&nbsp;۱۰٪ هزینه پیش پرداخت&zwnj;خانه می&zwnj;کنند. نتیجتا سودی که سیاهان باید برای&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">وام مسکن</a>&nbsp;بپردازند و در نتیجه قیمت تمام شده خانه برایشان بیشتر است. به گزراش&nbsp;<a href="https://www.forbes.com/sites/dimawilliams/2020/06/03/in-light-of-george-floyd-protests-a-look-at-housing-inequality/" target="_blank" rel="noopener">فوربز&nbsp;</a>حتی در مواردی که اعتبار سیاهان با سفیدپوستان یکی است، شرایط وامشان همچنان نامناسب&zwnj;تر می&zwnj;ماند. در سال ۲۰۱۵،&nbsp;۷۳٪ از خانواده&zwnj;های سفید&zwnj;پوست توانستند&nbsp;<a href="https://www.pewresearch.org/fact-tank/2017/01/10/blacks-and-hispanics-face-extra-challenges-in-getting-home-loans/" target="_blank" rel="noopener">وام مسکن با سود پایین&zwnj;تر از&nbsp;۵٪</a>&nbsp;دریافت کنند در حالی این نرخ تنها شامل حال&nbsp;۶۶٪ از خانواده&zwnj;های سیاه&zwnj;پوست شد.</p>
<p>با توجه به قیمت بالاتر تمام شده برای مسکن (به علاوه عوامل اقتصادی دخیل که پیشتر ذکر شد)،&nbsp;<a href="https://www.nar.realtor/research-and-statistics/research-reports/a-snapshot-of-race-and-homebuying-in-america" target="_blank" rel="noopener">خانه&zwnj;های سیاه&zwnj;پوستان</a>&nbsp;در سال&nbsp;۲۰۱۹ کوچک&zwnj;تر (به طور متوسط&nbsp;۱۶۷ متر مربع) و ارزان&zwnj;تر (به طور متوسط&nbsp;۲۲۸ هزار دلار) بوده است. شاید این وضعیت تا حدی توضیح بدهد که چرا سیاه&zwnj;پوستان متمول نیز شرایط مسکن بدتری دارند به طوری که خانواده&zwnj;های سیاه&zwnj;پوستی که&nbsp;<a href="https://www.democracynow.org/2019/7/4/ta_nehisi_coates_reparations_are_not" target="_blank" rel="noopener">درآمدی&nbsp;۱۰۰ هزار دلاری</a>&nbsp;دارند، در محلاتی زندگی می&zwnj;کنند که در سطح خانواده&zwnj;های سفیدپوستی است که تنها ۳۵هزار دلار عایدی دارند [۱۱]. البته فهم دقیق&zwnj;تر از این تبعیض مستلزم آشنایی با نحوه ارزیابی مسکن است.&nbsp;<a href="https://www.msnbc.com/velshi-ruhle/watch/homes-owned-by-black-americans-are-undervalued-by-billions-of-dollars-1382920259701?fbclid=IwAR18DjFdIH9IpJrNWZhsF8jAQHBQuyK8X7eAbgxitNpEv0i0e533yVnzcpo" target="_blank" rel="noopener">ارزش مسکن</a>&nbsp;در محلاتی که بیش از نیمی از جمعیت آن را سیاهان تشکیل می&zwnj;دهند به طور متوسط&nbsp;۲۳٪ پایین&zwnj;تر است. برای مثال در شهر لینچبرگ ایالت ویرجینیا، ارزش مسکن در محلاتی که اکثریت بافت جمعیتی آن با سیاه&zwnj;پوستان است،&nbsp;۸۱٪ کمتر است. در حالی که سیاه&zwnj;پوستان آمریکا مجموعا ۶۰۰میلیارد دلار در حوزه مسکن دارایی دارند اما مجموعا ۱۵۶میلیارد دلار از قیمت&zwnj;گذاری پایین&zwnj;تر مسکن متضرر می&zwnj;شوند.</p>
<p>پایین بودن ارزش خانه&zwnj;ها و محلات سیاه&zwnj;پوستان چرخه معیوبی را شکل می&zwnj;دهد که مانع از بهبود این وضعیت می&zwnj;شود. با فرسوده&zwnj;انگاری خانه&zwnj;ها و محلات سیاه&zwnj;پوستان، سرمایه&zwnj;گذاری خصوصی و خدمات&zwnj;رسانی دولتی هم کاهش می&zwnj;یابد که به بازتولید وضعیت نامطلوب این محلات منجر می&zwnj;شود. بی&zwnj;جهت نیست که&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">نسبت&nbsp;۱۵ برابری</a>&nbsp;خانواده&zwnj;های سیاه&zwnj;پوست به سفید&zwnj;پوست که در محلات فقیر زندگی می&zwnj;کنند، از سال&nbsp;۱۹۵۵ به این سو تغییری نکرده است. [۱۲]&nbsp;اما سوال این&zwnj;جاست که ریشه این نوع تبعیض فضایی کجاست؟ آیا این وضعیت ناشی از فرایندی آگاهانه بوده است یا محصول نوعی نژادپرستی ناخودآگاه است؟ آیا ضوابط معماری و شهری نقشی در وضعیت اقتصادی اجتماعی و فرهنگی سیاهان دارند؟</p>
<p>برای پاسخ به این پرسش&zwnj;ها باید به تاریخ معاصر آمریکا رجوع کرد. با پایان گرفتن جنگ جهانی اول در سال ۱۹۱۸ و با بازگشت انبوه سربازان از جبهه&zwnj;ها، رقابت زیادی در بازار کار به وجود آمد. همزمان شتاب چشمگیری در صنعتی شدن تولید شکل گرفت که به بیکار شدن انبوهی از کارگان خرد انجامید. اختراع دستگاه جمع&zwnj;آوری پنبه، به طور خاص، به بیکار شدن سیاه&zwnj;پوستان جنوب و رانده شدن آن&zwnj;ها از مزارع به شهرها ختم شد. در واکنش به حضور بیشتر سیاه&zwnj;پوستان در شهرها، تغییر تدریجی جایگاه اجتماعی آن ها، و رقابت بر سر بازار کار، خشونت سازمان یافته علیه سیاهان نیز تشدید یافت.&nbsp;<a href="https://en.wikipedia.org/wiki/Tulsa_race_massacre" target="_blank" rel="noopener">قتل عام تولسا</a>&nbsp;در سال ۱۹۲۱ در کانون اقتصادی سیاهان که به وال استریت سیاه مشهور بود و&nbsp;<a href="https://en.wikipedia.org/wiki/Rosewood_massacre" target="_blank" rel="noopener">کشتار روزوود</a>&nbsp;در سال ۱۹۲۳ را باید اوج این خشونت&zwnj;ها دانست. در چنین وضعیت دشواری است که&nbsp;<a href="https://en.wikipedia.org/wiki/Great_Depression" target="_blank" rel="noopener">رکود بزرگ</a>&nbsp;[۱۳] معادله زندگی را برای سیاهان پیچیده&zwnj;تر می&zwnj;کند. سقوط بی&zwnj;سابقه سهام در سه&zwnj;شنبه سیاه اکتبر ۱۹۲۹&nbsp;را می&zwnj;توان آغاز نمادین رکود بزرگ دانست. نرخ&nbsp;<a href="http://www.loc.gov/teachers/classroommaterials/presentationsandactivities/presentations/timeline/depwwii/race/" target="_blank" rel="noopener">۵۰٪ بیکاری</a>&nbsp;سیاهان جنوب در این دوره&nbsp;<a href="https://www.amazon.com/Ask-Equal-Chance-Americans-Depression/dp/074255189X" target="_blank" rel="noopener">دو تا سه برابر</a>&nbsp;سفیدپوستان است به طوری که در سال ۱۹۳۴ نزدیک به&nbsp;۷۰٪ از کارگران سیاه&zwnj;پوست بیکار شده بودند. مجموعه این شرایط طاقت&zwnj;فرسا پدیده&zwnj;ای را شکل داد که از آن با عنوان&nbsp;<a href="https://en.wikipedia.org/wiki/Great_Migration_(African_American)" target="_blank" rel="noopener">مهاجرت بزرگ</a>[۱۴] یاد می&zwnj;شود: مهاجرات نزدیک به شش&zwnj;میلیون سیاه&zwnj;پوست آمریکایی از جنوب به شمال (<a href="https://www.history.com/news/last-hired-first-fired-how-the-great-depression-affected-african-americans" target="_blank" rel="noopener">۷۵/&nbsp;۱ میلیون سیاه&zwnj;پوست</a>&nbsp;تا سال&nbsp;۱۹۴۰ و&nbsp;<a href="https://www.jstor.org/stable/41556097?seq=1" target="_blank" rel="noopener">چهارمیلیون</a>&nbsp;دیگر از سال&nbsp;۱۹۴۰ تا ۱۹۷۰). به تبع این مهاجرت گسترده، بافت جمعیتی شهرهای بزرگ شمالی دستخوش تغییر جدی شد. مثلا در فاصله سال&zwnj;های&nbsp;۱۹۴۵ تا&nbsp;۱۹۶۰ جمعیت سیاه&zwnj;پوستان نیویورک&nbsp;<a href="https://www.jstor.org/stable/41556097?seq=1" target="_blank" rel="noopener">۵/ ۲ برابر</a>&nbsp;و لس آنجلس&nbsp;۸ برابر شد. بوستون که تا سال&nbsp;۱۹۶۰ با&nbsp;۹/ ۹۹٪&nbsp;جمعیت سفید شهری، نامتنوع محسوب می&zwnj;شد در سال&nbsp;۱۹۷۶ به شهری با&nbsp;<a href="https://www.amazon.com/Sharing-Americas-Neighborhoods-Prospects-Integration/dp/0674003012https:/www.amazon.com/Sharing-Americas-Neighborhoods-Prospects-Integration/dp/0674003012" target="_blank" rel="noopener">۸۵٪ جمعیت سیاه&zwnj;پوست</a>&nbsp;تغییر شکل داد. البته بخشی از علت این زیر و رو شدن بافت جمعیتی به مهاجرت سفید&zwnj;پوستان به حومه&zwnj;ها مرتبط است. مهاجرتی که از آن با عنوان گریز سفید[۱۵] یاد می&zwnj;شود که علاوه بر مهاجرت سیاهان به شهرها مسایلی نظیر کاهش هزینه ساختمان&zwnj;سازی، رواج اتومبیل، طرح ایده&zwnj;های یوتوپیایی حومه&zwnj;گرایانه[۱۶]،&nbsp;و رویای آمریکایی مسکن ویلایی و حیاط بزرگ نیز در این فرار سفید از شهرها نقش داشتند.</p>
<p>برای فهم دگردیسی بافت جمعیتی شهرها و نهادینه شدن افتراق فضایی، پیش از بررسی تاثیر بانک ها، بنگاه&zwnj;های املاک و مستغلات، نهادهای ارزش&zwnj;گذاری مسکن، باید سهم دولت مرکزی آمریکا را در این مساله تبیین نماییم. در واکنش به رکود بزرگ، دولت روزولت (۱۹۳۳-&nbsp;۱۹۴۵) مجموعه برنامه&zwnj;های اقتصادی را با نام نیودیل[۱۷]&nbsp;طرح و پیاده کرد که در بخش برنامه&zwnj;ریزی شهری دو نهاد در شکل&zwnj;گیری تبعیضات فضایی نسبت به سیاهان تعیین&zwnj;کننده بودند. یکی شرکت وام خانه&zwnj;داران[۱۸]&nbsp;که در ۱۹۳۳ تاسیس گشت و دیگری اداره مرکزی مسکن[۱۹]&nbsp;که یک سال بعد از آن توسط کنگره پایه&zwnj;گذاری شد.</p>
<p><a href="https://en.wikipedia.org/wiki/Federal_Housing_Administration" target="_blank" rel="noopener">اداره مرکزی مسکن</a>&nbsp;متولی تشخیص و تعیین اعتبار املاک در شهرهای آمریکا بود. این اداره دفترچه راهنمایی برای قیمت&zwnj;گذاران تدوین کرده بود که به جداسازی نژادی اعتبار قانونی می&zwnj;داد:&nbsp;&laquo;برای حفظ انسجام محلات لازم است طبقات اجتماعی نژادی یکسان در تمامی املاک آن&zwnj;جا ساکن شوند. تغییر بافت اجتماعی نژادی عموما به ناپایداری و تنزل قیمت منجر می&zwnj;شود.&raquo;&nbsp;قیمت&zwnj;گذاران موظف بودند بخش&zwnj;هایی از شهر که با &laquo;تاثیرات مخرب&raquo; مقابله می&zwnj;کردند را دست بالاتر ارزش&zwnj;گذاری کنند. تاثیر مخرب در آیین نامه&zwnj;های اداره مرکزی مسکن چنین تعریف شده بود: &laquo;رخنه گروه&zwnj;هایی با نژاد و ملیت ناهمگون&raquo;. گزاره&zwnj;هایی نظیر &laquo;رخنه،&raquo; &laquo;جماعت سطح پایین،&raquo; یا &laquo;<a href="https://www.theatlantic.com/business/archive/2014/05/the-racist-housing-policy-that-made-your-neighborhood/371439/" target="_blank" rel="noopener">افراد ناخوشایند</a>&raquo; هم بخشی دیگر از ادبیات نژادپرستانه این آیین&zwnj;نامه است. این اداره رسما از اعطای&nbsp;<a href="https://www.theatlantic.com/business/archive/2014/05/the-racist-housing-policy-that-made-your-neighborhood/371439/" target="_blank" rel="noopener">وام مسکن به سیاه&zwnj;پوستان</a>&nbsp;سرباز می&zwnj;زد. این تفکیک علنی نژادی تا جایی پیش رفت که حتی در سند خانه&zwnj;های بهره&zwnj;مند از این وام&zwnj;ها قید می&zwnj;شد که مالک حق ندارد آن را به&nbsp;<a href="http://salt.unc.edu/T-RACES/holc.html" target="_blank" rel="noopener">غیرسفیدپوستان</a>&nbsp;بفروشد.</p>
<p><a href="https://en.wikipedia.org/wiki/Home_Owners%27_Loan_Corporation" target="_blank" rel="noopener">شرکت وام خانه داران</a>&nbsp;مسوول تجدید وام املاکی بود که به علت اقساط معوقه در آستانه اجرائیه سند رهنی قرار می&zwnj;گرفتند. در واقع این ارگان شبه&zwnj;دولتی با خرید وام&zwnj;های مسکن از موسسات مالی خصوصی، آن&zwnj;را با شرایط بهتر (سود کمتر و دوره بازپرداخت طولانی&zwnj;تر) به وام&zwnj;گیرنده بازفروش می&zwnj;کرد. منشا شکل&zwnj;گیری نقشه&zwnj;های مشهور به &laquo;<a href="https://en.wikipedia.org/wiki/Redlining" target="_blank" rel="noopener">ترسیمات سرخ</a>&nbsp;[۲۰]&raquo; که ذیل برنامه نقشه&zwnj;برداری شهری[۲۱]&nbsp;و به منظور ارزیابی اعتبار مناطق مسکونی تهیه می&zwnj;شد، شرکت وام خانه&zwnj;داران بود. این اسناد که در اصل نقشه&zwnj;های امنیت مناطق مسکونی[۲۲]&nbsp;نام داشتند، نحوه تعیین میزان ریسک وام توسط بنگاه&zwnj;های املاک، قیمت گذاران، و ماموران اعطای وام را در چهار رنگ ثبت می&zwnj;کردند. محلاتی که به رنگ سرخ ترسیم شده بودند &laquo;خطرناک&raquo; تلقی شده و نتیجتا مشمول کمک&zwnj;های اداره مرکزی مسکن نمی&zwnj;شدند. این تقسیم&zwnj;بندی کاملا براساس بافت نژادی محله صورت می&zwnj;گرفت.</p>
<p>این وضعیت منجر به شکل&zwnj;گیری دو بازار موازی مسکن شد، یکی بازار تنظیم شده دولتی و دیگری بازار بی&zwnj;ضابطه غیررسمی. بازار رسمی دولتی به خانه&zwnj;دار شدن بخش وسیعی از سفیدپوستان آمریکا و حومه نشینی گسترده انجامید، به طوری که جمعیت آمریکایی&zwnj;های صاحب خانه در سال ۱۹۶۰ به&nbsp;<a href="https://books.google.com/books?id=5SA6DwAAQBAJ&amp;pg=PT45&amp;lpg=PT45&amp;dq=%E2%80%9CWithout+federal+intervention+in+the+housing+market,+massive+suburbanization+would+have+been+impossible,%E2%80%9D&amp;source=bl&amp;ots=tzYSO06tWe&amp;sig=ACfU3U2Sr2XJ9PZyW0zyuvwTvXTU8fjy4g&amp;hl=en&amp;sa=X&amp;ved=2ahUKEwi058OeppTqAhVWJzQIHQlmD5EQ6AEwAHoECAgQAQ#v=onepage&amp;q=%22from%20jim%20crow%20to%20fair%20housing%22&amp;f=false" target="_blank" rel="noopener">۵/ ۱ برابر</a>&nbsp;سال&nbsp;۱۹۳۰ افزایش یافت[۲۳]. اما بازار غیررسمی که سیاهان به ناچار به آن رجوع می&zwnj;کردند وضعیتی کاملا متفاوت داشت. صنعت مسکن و بنگاه&zwnj;های معاملات املاکْ تفکیک نژادی را نوعی وظیفه اخلاقی می&zwnj;دانستند. دستورالعمل اخلاقی انجمن ملی مستغلات و املاک آمریکا شاغلین حوزه املاک را از &laquo;وارد کردن افرادی که نژاد و ملیتشان باعث افت قیمت مسکن می&zwnj;شود&raquo; به محلات برحذر می&zwnj;داشت. کتابچه سال ۱۹۴۳ مثال افراد نامطبوع را گانگسترها، قاچاقچیان، روسپیان، و رنگین&zwnj;پوستان برمی&zwnj;شمرد.</p>
<p>سیاهان، که به علت پیمان&zwnj;های محدود کننده[۲۴]&nbsp;اداره مرکزی مسکن، اجازه خرید در بخش بزرگی از شهرها از آنان سلب شده بود و از طرفی مشمول کمک&zwnj;های شرکت وام خانه&zwnj;داران نمی&zwnj;شدند، ناگزیر به این بازار غیررسمی رجوع می&zwnj;کردند. تا سال ۱۹۴۰ نیمی از محلات مسکونی شهر شیکاگو به علت پیمان&zwnj;های محدود کننده خارج از حوزه خرید سیاهان بودند. به ناچار&nbsp;&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">۸۵٪&nbsp;سیاهان شیکاگو</a>&nbsp;برای خانه&zwnj;دار شدن به قراردادهای ناعادلانه تن دادند. موسسات فروش قراردادیْ متمسّک به طرفندهایی عجیب برای سودجویی بیشتر از بازار دوگانه مسکن می&zwnj;شدند. مثلا زنان سیاه&zwnj;پوست را استخدام می&zwnj;کردند تا با کالسکه کودک در آخرین محلات سفیدپوستان باقی مانده در شهرها قدم بزنند تا با ایجاد&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">هراس از سقوط قیمت مسکن</a>&nbsp;به خاطر حضور سیاهان، صاحب&zwnj;خانه&zwnj;ها را به فروش املاکشان به قیمتی نازل متقاعد کنند. بعد همین خانه&zwnj;ها را با قیمت&zwnj;های گزاف و شرایط وامی سخت به سیاهان می&zwnj;فروختند و نهایتا بعد از دریافت بخش زیادی از اقساط، خریداران را با بهانه&zwnj;گیری&zwnj;های حقوقی بر سر بندهایی که در مبایعه نامه&zwnj;ها تعبیه کرده بودند از خانه&zwnj;هاشان بیرون رانده و چرخه فروش و توقیف ملک را ادامه می&zwnj;دادند. از طرفی محلات سفیدپوستان به تشکیل شوراهای محله&zwnj;ای دست زدند که سعی می&zwnj;کرد فروشندگان را از بستن قرارداد با سیاهان منصرف کند و صاحب&zwnj;خانه&zwnj;های سیاه&zwnj;پوست را به فروش ملکشان ترغیب نماید. گاه این فشارها به خشونت نیز کشیده می&zwnj;شد.</p>
<p>این همدستی نانوشته میان بخش دولتی که به ضوابط تفکیک&zwnj;کننده نژادی رسمیت داد و بخش خصوصی که از دوگانگی بازار مسکن انتفاع می&zwnj;کرد به تفکیک نژادی شدید محیط مصنوع در آمریکا انجامید. وضعیتی که با وجود ابطال ترسیمات سرخ در لایحه مسکن عادلانه[۲۵]&nbsp;سال ۱۹۶۸ اثرات آن همچنان باقی است. در سال ۱۹۳۰ و پیش از انتشار ترسیمات سرخ،&nbsp;<a href="https://www.chicagomag.com/city-life/August-2017/How-Redlining-Segregated-Chicago-and-America/" target="_blank" rel="noopener">تفاوت سهم جمعیتی سیاه&zwnj;پوستان</a>&nbsp;در مناطق قرمز و زرد (دو منطقه نامطلوب&zwnj;تر از میان چهار دسته کلی)&nbsp;۶/ ۶٪ بود که در سال ۱۹۵۰ به&nbsp;۱۱٪&nbsp;افزایش می&zwnj;یابد. طبعات ناعادلانه این همگن&zwnj;سازی نژادی همچنان ساکنین این محلات را متاثر می&zwnj;کند. مطالعه صورت گرفته بر روی&nbsp;<a href="https://dsl.richmond.edu/panorama/redlining/#loc=4/36.71/-96.93&amp;opacity=0.8" target="_blank" rel="noopener">نسخه&zwnj;های دیجیتال</a>&nbsp;از نقشه&zwnj;های امنیت مناطق مسکونی در ۱۱۵ شهر نشان می&zwnj;دهد که&nbsp;۷۴٪ از مناطقی که&nbsp;۸۰ سال پیش توسط شرکت وام خانه&zwnj;داران ذیل &laquo;خطرناک&raquo; دسته&zwnj;بنده شده بودند امروزه نیز محل سکونت اقشار کم درآمدی هستند که&nbsp;<a href="https://ncrc.org/holc/" target="_blank" rel="noopener">۶۴٪ آن&zwnj;ها اقلیت&zwnj;های نژادی&zwnj;اند</a>[۲۶]. برای مثال محدوده&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">لاندیل شمالی</a>[۲۷]&nbsp;در شیکاگو، که در سال ۱۹۳۰ جمعیتی نزدیک به ۱۱۲هزار نفر داشت، که بخش کوچکی از آن سیاه&zwnj;پوستان بودند، امروزه تنها ۳۶هزار نفر جمعیت دارد که&nbsp;۹۲٪ سیاه&zwnj;پوستند. آمار قتل در این منطقه سه برابر میانگین شهر است و مرگ و میر نوزادان دو برابر متوسط ملی است.&nbsp;۴۵٪ از ساکنینش، یعنی سه برابر میانگین شهر، دریافت&zwnj;کننده سهمیه کوپن غذا هستند.</p>
<p>آمار بالای مرگ نوزادان که در مورد لاندیل شمالی ذکر شد تصادفی یا بی ارتباط با وضعیت عمومی محله نیست.&nbsp;<a href="https://www.cnn.com/videos/tv/2020/06/07/exp-gps-0607-williams-on-black-americans-and-covid.cnn" target="_blank" rel="noopener">داوید ویلیامز</a>&nbsp;استاد بهداشت عمومی دانشگاه هاروارد معتقد است که در آمریکا کدپستی بهترین معیار پیش بینی سلامت است، چرا که سطح محلات با سطح و کیفیت تحصیل، موقعیت&zwnj;های کاری، کیفیت خدمات شهری، و دسترسی به امکانات ورزشی-تفریحی نسبت مستقیم دارد. کافی است یادآوری شود که سیاه&zwnj;پوستان آمریکا تحت تاثیر مکان زیست و کارشان ۵۴٪ بیشتر از بقیه آمریکایی ها در معرض&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">هوای آلوده</a>&nbsp;هستند. این که&nbsp;۷۰٪ از کل مبتلایان به بیماری کرونا در ایالت لوئیزیانا را سیاهانی تشکیل می&zwnj;دهند که تنها&nbsp;۳۳٪ از سهم جمعیتی ایالت را دارند به همین ارتباط سلامت و محل زندگی گواهی می&zwnj;دهد. این نسبت بالای مبتلایان سیاه&zwnj;پوست، به تصدیق ویلیامز، در بیماری قلبی، دیابت، و مرگ نوزادان نیز صادق است. حتی نرخ مرگ زنان سیاه&zwnj;پوست در هنگام زایمان&nbsp;<a href="https://www.heart.org/en/news/2019/02/20/why-are-black-women-at-such-high-risk-of-dying-from-pregnancy-complications" target="_blank" rel="noopener">چهار برابر</a>&nbsp;زنان سفید&zwnj;پوست برآورد شده است. در مجموع،&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">امید به زندگی</a>&nbsp;سیاه&zwnj;پوستان آمریکایی سه سال و چهار ماه کمتر از سفیدپوستان است. این تاثیرات به سلامت روانی نیز تسری می&zwnj;یابد. برای مثال، هر مورد کشته شدن یک فرد غیرمسلح سیاه توسط پلیس منجر به&nbsp;<a href="https://www.cnn.com/videos/tv/2020/06/07/exp-gps-0607-williams-on-black-americans-and-covid.cnn" target="_blank" rel="noopener">سه ماه فشار روانی</a>&nbsp;بالا در جامعه سیاه&zwnj;پوستان آن ایالت می&zwnj;شود. واحدهای اندازه&zwnj;گیری تبعیض روزمره حکایت از تاثیرات سوء بر سلامت فیزیکی و روانی افرادی دارد که در معرض چنین رفتارهایی هستند.</p>
<p>علاوه بر این، مطالعه بر روی&nbsp;<a href="https://www.pnas.org/content/116/16/7772" target="_blank" rel="noopener">۲۳۰هزار کودک</a>&nbsp;که در سال&zwnj;های بین ۱۹۸۰ و ۱۹۹۰ در شیکاگو زندگی می&zwnj;کرده&zwnj;اند نشانگر تاثیرات بلند مدت فضای معماری و شهری است. محیط&zwnj;های سخت[۲۸]&nbsp;زندگیْ سهمی ۷۶ درصدی در افزایش نسبت سیاه&zwnj;پوستان زندانی دارد. علاوه بر این، محیط&zwnj;های سخت&nbsp;۱۸٪&nbsp; بر روی رتبه درآمدی مردان سیاه و&nbsp;۱۷٪&nbsp;بر روی بارداری نوجوانان سیاه&zwnj;پوست تاثیر سوء می&zwnj;گذارد. تاثیراتی که در سفید&zwnj;پوستان هم با نسبت&zwnj;های متفاوت دیده می&zwnj;شود و با طولانی&zwnj;تر شدن مدت اقامت در محیط&zwnj;های سخت، شدید&zwnj;تر می&zwnj;گردد.</p>
<p>مستقل از تاثیرات محیط زندگی بر سلامت روانی و فیزیکی و اقتصادی ساکنین، سطح و کیفیت تحصیلات نیز در آمریکا رابطه&zwnj;ای مستقیم با مکان زندگی دارد، چرا که بودجه مدارس از مالیات بر املاک تامین می&zwnj;شود. از آن&zwnj;جا که قیمت املاک در مناطقی که سیاه&zwnj;پوستان در اکثریت&zwnj;اند پایین&zwnj;تر است، میزان درآمد مدارس آن منطقه نیز کم&zwnj;تر است و نتیجتا بودجه سرانه تخصیص یافته به هر دانش آموز ساکن آن محله به همان نسبت کاهش می&zwnj;یابد. برای مثال، مناطق سفید&zwnj;پوست&zwnj;نشین در سال ۲۰۱۶، نزدیک به&nbsp;<a href="https://www.washingtonpost.com/local/education/report-finds-23-billion-racial-funding-gap-for-schools/2019/02/25/d562b704-3915-11e9-a06c-3ec8ed509d15_story.html" target="_blank" rel="noopener">۲۳میلیارد دلار</a>&nbsp;بیش از مناطق غیرسفیدپوست، بودجه مرکزی و ایالتی دریافت کرده&zwnj;اند، در حالی که به تعداد مشابهی از دانش&zwnj;آموزان خدمات می&zwnj;رسانند. نهایتا هم&nbsp;<a href="https://www.cnn.com/videos/politics/2020/06/12/closing-argument-systemic-racism-us-economy-kudlow-cpt-vpx.cnn" target="_blank" rel="noopener">کمک&zwnj;های دولتی</a>&nbsp;به مناطق فقیر، بیشتر شامل حال دانش&zwnj;آموزان فقیر سفیدپوست می&zwnj;شود، تا سیاه&zwnj;پوستان.</p>
<p>این نوشته سعی داشت نشان دهد که سیاست&zwnj;های شهرسازی چگونه به شکاف نژادی در آمریکا دامن زده&zwnj;اند تا آن جا که سهمی&nbsp;۲۷ درصدی از اختلاف ده برابری ثروت دو نژاد سیاه و سفید بر دوش مسکن قرار گرفته است. با رجوع به ترسیمات قرمز و حوادث متعاقب آن، سهم دولت مرکزی در ایجاد تفکیک فضایی بر اساس نژاد تبیین گشت. و در انتها تاثیرات غیرمستقیم محیط&zwnj;های همگن نژادی که تعمدا در شرایط فرسوده مانده&zwnj;اند بر بهداشت روانی و فیزیکی ساکنین، کیفیت تحصیل آن&zwnj;ها، و جذب آن&zwnj;ها به جرم و جنایت اشاره شد. طبیعتا عوامل معماری شهرسازی بسیاری هم از قلم افتاد که شاید مهم&zwnj;ترین آن ظهور و سقوط پروژه&zwnj;های مسکن اجتماعی [۲۹]&nbsp;است که عمدتا در محلات سیاه&zwnj;پوست نشین ساخته شدند[۳۰]. تجربه تلخ تبعیضات فضایی در آمریکا به این امید نقل شد تا زمینه&zwnj;های بروز تبعیضات مشابه نژادی، قومی، دینی، اقامتی، جنسیتی، و یا مرتبط با سبک&zwnj;های مختلف زندگی در ایران نیز شناخته و کنترل شود.</p>
<p>&nbsp;</p>
<p>پی&zwnj;نوشت:</p>
</div>
</div>
<ul>
<li>
<div>۱.</div>
<div>
<p>البته بخش مهمی از علت خشونت بالای پلیس آمریکا آزاد بودن حمل اسلحه در این کشور است. همین مساله باعث شده که پلیس این کشور در معرض مخاطرات بیشتری باشد به طوری که در سال ۲۰۱۹ به طور متوسط در&nbsp;<a href="https://www.gunviolencearchive.org/reports/officer-shot?year=2019" target="_blank" rel="noopener">هر روز به یک پلیس</a>&nbsp;شلیک شده است. با این حال خطر مرگ در این حرفه در سال ۲۰۱۸ (با وجود افزایش&nbsp;۱۴ درصدی از سال قبل) تنها&nbsp;<a href="https://www.bls.gov/news.release/pdf/cfoi.pdf" target="_blank" rel="noopener">۱۶ نفر</a>&nbsp;به ازای هر صدهزار پلیس است. کارگران ساختمانی سه برابر، ماهیگران&nbsp;۷۵/ ۴ برابر و رانندگان ماشین&zwnj;های سنگین شش برابر بیشتر کشته داده&zwnj;اند.</p>
</div>
</li>
<li>
<div>۲.</div>
<div>
<p>تنها چهار شهر در آمریکا جمعیتی بیش از تعداد محبوسین کشور دارند. زندانیان آمریکا جمعیتی بیش از مجموع جمعیت شهرهای واشنگتن، بوستون، و میامی دارند. اگر هر ایالت آمریکا را یک کشور تصور کنیم، باز هم&nbsp;۳۱ کشوری که بیشترین جمعیت زندانی جهان را دارند متعلق به ایالات متحده است.</p>
</div>
</li>
<li>
<div>۳.</div>
<div>
<p>جان آلیور، طنزپرداز حوزه&zwnj;های اجتماعی مدعی است که از هر هزار مرد سیاه،&nbsp;<a href="https://www.youtube.com/watch?v=Wf4cea5oObY" target="_blank" rel="noopener">یک نفر</a>&nbsp;ممکن است توسط پلیس کشته شود.</p>
</div>
</li>
<li>
<div>۴.</div>
<div>
<p>از عوامل اصلی مصونیت پلیس یکی سندیکای قوی و دیگری مصونیت قضایی (qualified immunity) آنان است که بحث در مورد آن نیازمند فرصتی دیگر است.</p>
</div>
</li>
<li>
<div>۵.</div>
<div>
<p>برای مثال، تفاوت نسبی میان سیاهان و سفیدها در زندان&zwnj;ها رو به کاهش است و جمعیت زندانیان سیاه&zwnj;پوست از سال ۲۰۰۶ به&nbsp;<a href="https://www.pewresearch.org/fact-tank/2020/05/06/black-imprisonment-rate-in-the-u-s-has-fallen-by-a-third-since-2006/" target="_blank" rel="noopener">یک سوم</a>&nbsp;رسیده است. از سال&nbsp;۲۰۰۱ جمعیت مردان سیاه&zwnj;پوست زندانی که در گروه سنی&nbsp;۱۸ تا&nbsp;۲۹ سال قرار دارند به&nbsp;<a href="https://www.bjs.gov/content/pub/pdf/p17.pdf" target="_blank" rel="noopener">یک&zwnj;سوم</a>&nbsp;کاهش یافته است. تعداد&nbsp;<a href="https://www.wsj.com/articles/the-myth-of-systemic-police-racism-11591119883" target="_blank" rel="noopener">کشته&zwnj;شدگان غیرمسلح</a>&nbsp;سیاه&zwnj;پوست از سال&nbsp;۲۰۱۵ تا&nbsp;۲۰۱۹ از&nbsp;۳۸ نفر به&nbsp;۹ نفر کاهش پیدا کرده. در بازه زمانی&nbsp;<a href="https://www.city-journal.org/reflections-on-race-riots-and-police" target="_blank" rel="noopener">۱۹۷۱ تا ۲۰۱۸</a>، این تعداد از&nbsp;۹۳ نفر به&nbsp;۵ نفر کاهش یافته است. با این حال&nbsp;<a href="https://www.wsj.com/articles/the-myth-of-systemic-police-racism-11591119883" target="_blank" rel="noopener">نسبت سیاه&zwnj;پوستان</a>&nbsp;به سفید&zwnj;پوستانی که توسط پلیس کشته شده&zwnj;اند از سال&nbsp;۲۰۱۵ تا&nbsp;۲۰۱۹ که جدیدترین آمار منتشر شده است تغییری نکرده است.</p>
</div>
</li>
<li>
<div>6.</div>
<div>
<p>Net Worth</p>
</div>
</li>
<li>
<div>۷.</div>
<div>
<p>به استثنای دوره کوتاه پس از رکود بزرگ اقتصادی سال ۲۰۰۸.</p>
</div>
</li>
<li>
<div>۸.</div>
<div>
<p>Underemployment شاخص استفاده ناکافی از وقت و مهارت&zwnj;های نیروی کار است که به نیمه&zwnj;بیکاری یا بیکاری ناقص نیز ترجمه شده است.</p>
</div>
</li>
<li>
<div>9.</div>
<div>
<p>Visible goods</p>
</div>
</li>
<li>
<div>۱۰.</div>
<div>
<p>در مقایسه با&nbsp;۱۲٪ از سیاه&zwnj;پوستان،&nbsp;۲۵٪ سفیدپوستان بیش از&nbsp;۲۱٪ بابت پیش&zwnj;پرداخت خانه هزینه می&zwnj;کنند.</p>
</div>
</li>
<li>
<div>۱۱.</div>
<div>
<p>البته عامل اصلی پدید آمدن این وضع ترسیمات سرخ است که اجازه سکونت سیاهان را به مناطق مشخصی محدود کرده بود. در ادامه این مقاله این قوانین، شکل&zwnj;گیری آن&zwnj;ها، و تاثیراتشان بررسی خواهد شد.</p>
</div>
</li>
<li>
<div>۱۲.</div>
<div>
<p>به عبارتی، در مقایسه با&nbsp;۴٪ از سفید&zwnj;پوستانی که در محلات فقیر زندگی می&zwnj;کنند،&nbsp;<a href="https://www.theatlantic.com/magazine/archive/2014/06/the-case-for-reparations/361631/" target="_blank" rel="noopener">۶۲٪ از سیاه&zwnj;پوستان</a>&nbsp;از چنین محیطی رنج می&zwnj;برند.</p>
</div>
</li>
<li>
<div>13.</div>
<div>
<p>Great Depression</p>
</div>
</li>
<li>
<div>14.</div>
<div>
<p>Great Migration</p>
</div>
</li>
<li>
<div>15.</div>
<div>
<p>White Flight</p>
</div>
</li>
<li>
<div>۱۶.</div>
<div>
<p>که مهم&zwnj;ترین آن آرمان شهر پهندشتی (Broadacre) فرانک لوید رایت است که متاثر از ایده باغ شهر (Garden City) ابنیزر هاوارد بوده است.</p>
</div>
</li>
<li>
<div>17.</div>
<div>
<p>New Deal</p>
</div>
</li>
<li>
<div>18.</div>
<div>
<p>Home Owners&rsquo; Loan Corporation (HOLC)</p>
</div>
</li>
<li>
<div>19.</div>
<div>
<p>Federal Housing Administration (FHA)</p>
</div>
</li>
<li>
<div>20.</div>
<div>
<p>Redlining</p>
</div>
</li>
<li>
<div>21.</div>
<div>
<p>City Survey Program</p>
</div>
</li>
<li>
<div>22.</div>
<div>
<p>Residential Security</p>
</div>
</li>
<li>
<div>۲۳.</div>
<div>
<p>در سال ۱۹۳۰،&nbsp;۴۰٪ آمریکایی&zwnj;ها صاحب خانه بودند در حالی که در سال&nbsp;۱۹۶۰ این نسبت به&nbsp;۶۰٪ رسید.</p>
</div>
</li>
<li>
<div>24.</div>
<div>
<p>Restrictive Covenants</p>
</div>
</li>
<li>
<div>۲۵.</div>
<div>
<p>Fair Housing Act</p>
</div>
</li>
<li>
<div>۲۶.</div>
<div>
<p>بخش&zwnj;های &laquo;مطبوع&raquo; نیز همچنان یکدست سفیدپوست&zwnj;نشین مانده&zwnj;اند.</p>
</div>
</li>
<li>
<div>27.</div>
<div>
<p>North Lawndale</p>
</div>
</li>
<li>
<div>28.</div>
<div>
<p>Harsh Environments</p>
</div>
</li>
<li>
<div>29.</div>
<div>
<p>Public Housing</p>
</div>
</li>
<li>
<div>۳۰.</div>
<div>
<p>بیش از ۹۸٪ از مساکن اجتماعی ساخته شده در شیکاگو در بین سال&zwnj;های ۱۹۵۰ و ۱۹۶۵ در محلات تماما سیاه&zwnj;پوست&zwnj;نشین مکان&zwnj;یابی شدند.</p>
</div>
</li>
</ul>
--- 
title: "مسجد در شهر ایرانی؛ به خاطر مجادله‌ی اخیر بر سر جای مسجد | حمیدرضا خوئی" 
authors: asmaneh 
types: blog 
tags: مسجد,مسجد ایرانی,مسجد در شهر,جای مسجد,مجادله,حمید‌رضا خوئی,آسمانه,مطالعات معماری ایران,دانشگاه شهید بهشتی 
featured: false
featureImg: "/assets/img/posts/nnGtm.jpg" 
slug: nnGtm 
gallery: 
- image_path: "/assets/img/posts/nnGtm.jpg" 
  title: "مسجد در شهر ایرانی؛ به خاطر مجادله‌ی اخیر بر سر جای مسجد | حمیدرضا خوئی" 
- image_path: "/assets/img/posts/nnGtm-1.jpg" 
  title: "" 
 
excerpt: "مسجد ایرانی -به‌جز دوران اخیر- در میان زندگی شهری نشسته بود. در ایرانْ مسجدْ چون کوشکِ میان باغْ برپا نمی‌شد و چهره‌ی بنایی منفرد در میان فضای باز شهری و برون شهریْ به خود نمی‌گرفت. مطلب منحصر به ایران نبود. در شهرهای مسلمین جهان هم این رویه کم و بیش ساری بود- منتها در ایران عمومیت داشت و معمولاً قاعده‌ی قطعی بود. " 
--- 
<p><strong>مسجد در شهر ایرانی؛ به خاطر مجادله&zwnj;ی اخیر بر سر جای مسجد</strong></p>
<p>حمیدرضا خوئی</p>
<p>.</p>
<p>مسجد نزد ایرانیان:</p>
<p>مسجد ایرانی -به&zwnj;جز دوران اخیر- در میان زندگی شهری نشسته بود. در ایرانْ مسجدْ چون کوشکِ میان باغْ برپا نمی&zwnj;شد و چهره&zwnj;ی بنایی منفرد در میان فضای باز شهری و برون شهریْ به خود نمی&zwnj;گرفت. مطلب منحصر به ایران نبود. در شهرهای مسلمین جهان هم این رویه کم و بیش ساری بود- منتها در ایران عمومیت داشت و معمولاً قاعده&zwnj;ی قطعی بود.&nbsp;</p>
<p>مسجد کبودْ و&zwnj; نظیر آن نادر بود؛ اما در کشورهای مسلمان&zwnj;نشین ترکیبی از هر دو اطوار وجود داشت و گاه یکی از اطوار غالب می&zwnj;شد.</p>
<p>در قلمروی عثمانی مسجد بزرگْ اغلب از بافتْ جدا می&zwnj;شد و گرداگرد خود را آب و جارو می&zwnj;کرد و همسایگان را به پس می&zwnj;راند و گاه بر تپه&zwnj; می&zwnj;نشست و مجزا و&zwnj; منفرد می&zwnj;گشت- چیزی که در سنت کلیساسازی در شهر قرون&zwnj;وسطایی و باروک جاری بود و تا شهر مدرن هم ادامه یافت.</p>
<p>باریْ جداره&zwnj;ی مسجد ایرانیْ بسته بود و جز در محل دروازهْ&zwnj; نما نداشت و&zwnj; عالمی منزوی پیدا می&zwnj;کرد. به رغم این انزواْ درها را به همه سو&nbsp; می&zwnj;گشود و مشتاقان را به سوی خود می&zwnj;خواند. با این کارْ حیاطْ به مسیر میان&zwnj;بُرِ شهری بدل می&zwnj;شد و لاجرم ساکن شهر و&zwnj; محله در حین زندگیِ روزمرهْ و بی&zwnj;آنکه نیتی کند با مسجد دمخور می&zwnj;شد.&nbsp;</p>
<p>در جامع&zwnj;اصفهان و جامع&zwnj;یزد و جامع&zwnj;اردستان و مسجدسلطانی/امام&zwnj;تهران و مسجدالنبی&zwnj;قزوین و مسجدعتیق&zwnj;شیراز و مسجد&zwnj;سیداصفهانْ گاه مسجدْ مَفصلِ بین محلات مسکونی بود و گاه مفصل بین محله و بازار و گاه مفصل میان محله و باغ و گاه مفصلی میان راسته&zwnj;های بازار.&nbsp;</p>
<p>پسْ از یک سوْ مسجد ایرانی کسی را به خود راه نمی&zwnj;داد مگر آنکه که &laquo;اهل&raquo; باشدْ اما از دیگر سوْ &laquo;اصرار&raquo; داشت که &laquo;همه&raquo; را &laquo;اهل&raquo; کند.</p>
<p>بنابراین مسجدْ بر سر راه مردم می&zwnj;نشست و نه&zwnj;تنها اجازه می&zwnj;داد که مردم از آن عبور کنندْ بلکه با پهنه&zwnj;ای که برای دروازه و جلوخانْ&zwnj; در میان راه و بازار و&zwnj; میدانْ می&zwnj;گشودْ مخاطب را از میان مسیر هر روزه&zwnj;اش می&zwnj;رُبود و به درون می&zwnj;&zwnj;خواند.</p>
<p>.</p>
<p>دینی که منحصر به جمعه نیست:</p>
<p>پیوستگی مسجد با شهر از &laquo;زمینه&zwnj;ای اجتماعی&raquo; خبر می&zwnj;دهد -زمینه&zwnj;ای که پیوند &laquo;عبادت&raquo; با &laquo;زندگی&raquo; را نزد ایرانیان برملا می&zwnj;کند. مطابق آن&zwnj;ْ &laquo;عرصه&zwnj;ی عبادیْ&raquo; عرصه&zwnj;ای جدا از عرصه&zwnj;های تجاری و کار و صنعت و سکونت و زیارت نیست. مخاطبی که به مسجد می&zwnj;رفت لازم نبود که از همه جا دور شود و &laquo;قصد&raquo; کند و رو سوی مسجد کند. به سخن دیگرْ عرصه&zwnj;های دیگر مزاحم مسجد نبودند سهل استْ خویشاوند او بودند و در رُتبه&zwnj;های گوناگونْ مکانِ عبادت تلقی می&zwnj;شدند.</p>
<p>ظریفان و اهل&zwnj; معرفت گفته&zwnj;اند که به چَشمِ دیندارِ ماْ &laquo;عبادتْ&raquo; منحصر به مسجد نیست؛ بلکه نزد اوْ کسب و کار و صنعت و معاملهْ و حتی معاشرت و دوستیْ جملگیْ &laquo;عبادت&raquo;&zwnj; است.&nbsp;</p>
<p>این قاعده با فرهنگ مسیحی یکسره متفاوت است. کلیساْ در شهر اروپاییِ مسیحیْ -با همه&zwnj;ی زیبایی&zwnj;&zwnj;اش- جعبه&zwnj;ی بسته&zwnj;ای بود که به بیرون نظر نمی&zwnj;کرد و اگر پنجره داشتْ بالاتر از قامت انسان بود. منتها با نمای پُرتراش از هر سو دلبری می&zwnj;کرد. با نماهای متعدد از همه مجزا می&zwnj;شد و از مابقی فاصله می&zwnj;گرفت. با گستردنِ پلازاهای بزرگْ این تفکیکْ مؤکد می&zwnj;شد و لاجرم انقطاعی قاطع میان &laquo;کار عبادی&raquo; و &laquo;زندگی روزمره&raquo; رخ می&zwnj;داد.&nbsp;</p>
<p>با این نگاهْ در فرهنگ مسیحیْ &laquo;کارِ عبادی&raquo;ْ &laquo;کارِ روز یکشنبه&raquo; است؛ در حالی که برای مسلمان ایرانیْ &laquo;کارِ عبادیْ&raquo; &laquo;کارِ روز جمعه&raquo; نیست.</p>
<p>قدماْ مسجد را در معاشرت با شهر و روستا ساختند و اگر مسجدی چون جامع ورامین را با فاصله بنا کردند به اُمیدِ گسترشِ آتیِ بافتِ شهر تا جوار آن بودند. در تاریخ معماری ایران ندیده&zwnj;ام که مسجدی را در باغ و راغ بنا کرده باشند؛ و اگر مصداقی از این دست از چشم پنهان ماندهْ کمیاب بوده است. البته برخی مساجد مصلایی پیدا می&zwnj;شدند که آشکارا مساجدی با اهداف خاص بوده&zwnj;اند و یکه و یگانه حساب می&zwnj;شدند.</p>
<p>.</p>
<p>بر پایه&zwnj;ی این ملاحظات آشکار است که جمعی از متولیان مسجدسازی امروز کشورمان که بر ساخت مسجد در باغ&zwnj; و بوستان&zwnj; پافشاری می&zwnj;کنند -بی&zwnj;آنکه بدانند- به زمینه&zwnj;ی فرهنگی کلیسایی -و یا در بهترین گمان به زمینه&zwnj;ی فرهنگی مساجد عثمانی- تعلقِ خاطر دارند تا زمینه&zwnj;ی فرهنگی مسجد ایرانی.&nbsp;</p>
<p>ایشان بر طبلی می&zwnj;کوبند که &laquo;طنین طبلش&raquo; به گوش دیندار ایرانی ناخوش است.</p>
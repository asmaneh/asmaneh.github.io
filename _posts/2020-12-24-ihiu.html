--- 
title: "بازخوانی بنای موسوم به شربت‌خانۀ افوشته براساس وقفنامۀ موقوفات سید واقف| نغمه اسدی‌چیمه، نیلوفر ملک، حمیدرضا جیحانی  " 
authors: asmaneh 
types: bap 
categories: articles 
tags: حمیدرضا جیحانی  ,نغمه اسدی‌چیمه,نیلوفر ملک,متن‌پژوهی,شربت‌خانۀ افوشته 
featured: false
slug: ihiu 
--- 
<p>روایات و داستان&lrm;هایی که از سوی عوام برای برخی آثار معماری نقل می&lrm;شود، می&lrm;تواند منبعی برای شناخت یک اثر تلقی شود. ولی در مواردی این باورها و افسانه&lrm;ها چنان نزد پژوهشگران پذیرفته می&lrm;شود که بدون تشکیک و به چالش کشیدن، آن&lrm;ها را به عنوان پیش&lrm;فرض در پژوهش خود به کار می&lrm;گیرند. نمونه&lrm;ای از این باورها که به کتب و مقالات نیز راه یافته است، روایاتی است که مردم روستای &laquo;افوشته&raquo; دربارة بنایی در این روستا نقل&lrm;کرده&lrm;اند و بر اساس آن، بنا را &laquo;شربت&lrm;خانه&raquo; می&lrm;دانند. نام &laquo;شربت&lrm;خانه&raquo; که به نظر می&lrm;رسد برگرفته از روایتی دربارة &laquo;تاج&lrm;الدین حسن حسینی&raquo; یا &laquo;سید واقف&raquo; باشد، چنان بر این بنا نشسته است که هرگز فرض معتبر نبودن آن به ذهن متبادر نمی&lrm;شود. اما مرور تنها سند موجود از بناهای سید حسن واقف در افوشته، یعنی وقف&lrm;نامة این بناها، نشان می&lrm;دهد که این نام چندان مستند نیست؛ به عبارتی چنین نامی در وقف&lrm;نامه وجود ندارد. در همین سند بنای دیگری به نام &laquo;چهارصفه و طنبی&raquo; معرفی و طی مطالعه&lrm;ای دربارة سند و بناهای افوشته در سال&lrm;های اخیر، فرض یکی بودن بنای &laquo;چهارصفه&raquo; و &laquo;شربت&lrm;خانه&raquo; بدون بررسی دقیق دلایل مطرح شده است. هدف اول این پژوهش آن است که روشن کند چنین فرضی چه اندازه صحیح و قابل اثبات است. هرچند اثبات این فرض &laquo;شربت&lrm;خانه&raquo; بودن یا نبودن بنا را مشخص نمی&lrm;کند. چرا که &laquo;چهارصفه&raquo; به صورت معماری فضا و &laquo;شربت&lrm;خانه&raquo; به کارکرد آن اشاره دارد. بنابراین هدف بعدی، یافتن کارکرد بنا است؛ نخست از طریق اعتبارسنجی نام &laquo;شربت&lrm;خانه&raquo; برای این بنا و سپس از طریق بررسی نام&lrm;هایی که در منابع دیگر به آن اطلاق شده است. محصول این پژوهش که از راه مطالعة سند و کالبد و تفسیر یافته&lrm;ها صورت گرفته است، اول تأیید انطباق &laquo;چهارصفه&raquo; بر &laquo;شربت&lrm;خانه&raquo; و دوم برگزیدن نام &laquo;چهارصفة تیموری&raquo; به جای به&lrm;کاربردن نام&lrm;های برگرفته از کارکردهای مجهول و نامعتبر است.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>نغمه اسدی چیمه، نیلوفر ملک، حمیدرضا جیحانی. &laquo;بازخوانی بنای موسوم به شربت&zwnj;خانۀ افوشته براساس وقفنامۀ موقوفات سید واقف&raquo;، در <em>صفّه</em>، دورۀ ۳۰، شمارۀ ۴ (زمستان ۱۳۹۹)، ص ۹۱- ۱۰۸.&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="http://sofeh.sbu.ac.ir/article/view/28697">http://sofeh.sbu.ac.ir/article/view/28697</a></p>
--- 
title: "دربارۀ قرائت «استایل» (۴)" 
authors: delgarm 
types: blog 
featured: false
slug: z8hf 
--- 
<div>
<div>
<p>من سبک را جوهراً نوعی تصویرسازی[۱]&nbsp;تعریف می&zwnj;کنم، که بر اساس واقعیت&zwnj;های متأثر از ویژگی&zwnj;های مشترک مجموعه&zwnj;ای از آثار است که مخاطب درک می&zwnj;کند. بنابراین، وجود اصیلی ندارد که هنرمند یا اثری بدان پیوسته باشد. پس مفهوم سبک، ابزار طبقه&zwnj;بندی آثار ذیل دسته&zwnj;هایی مشترک است؛ با چنین تعریفی، آثار منفرد، سبکی تعریف&zwnj;کردنی نخواهند داشت، بلکه فقط ویژگی&zwnj;هایی خواهد داشت ـ شخصیتی که مثل شیوه&zwnj;ّهای&nbsp;مختلف[۲] کار متمایز است ـ تا وقتی که بتوان آن را با دیگر آثار مقایسه کرد تا شباهت&zwnj;ها و تفاوت&zwnj;های&zwnj;شان روشن شود. پس سبک جنبۀ ارتباطی [میان] هنرهاست. با این که ما حق داریم استایل هنر رومیانه[۳]&nbsp;یا باروک یا کوبیسم یا استایل هنر ون&zwnj;گوگ[۴]&nbsp;را تعریف کنیم، من می&zwnj;گویم که این استایل&zwnj;ها در موقع ظهورشان، البته با حدودی خاص، به صورت نامحدود، شکلی قابل تغییر داشتند. ویژگی&zwnj;های آیندۀ هر استایلی در هر لحظۀ دورۀ حیاتش، نامعلوم است، و هر کار هنری جدید ممکن است شکل و مسیر کلی استایل را تغییر دهد. هنرمندان هر لحظه ممکن است ویژگی&zwnj;های اصلی یا فرعی استایلی را که با آن کار می&zwnj;کنند رها کنند، و با تخیل&zwnj;شان کاری را انجام دهند که استایلی جدید، یا تغییری بنیادی در استایل غالب یا بن&zwnj;بستی در آن باشد.</p>
<p>با چنین تعریفی نمی&zwnj;شود تداوم [استایل] را روایت کرد. من انسجام سبک&zwnj;ها [در هنرهای مختلف یک سبک] را به سیاق اجتماعی هنر نسبت می&zwnj;دهم. شاپیرو این را در طرح خودش ندیده است (جز دربارۀ نظریه&zwnj;های مارکسیستی هنر). در تکامل هر استایل، سرعت و شدت هر تغییر را گرایش&zwnj;های مخاطبانش هدایت می&zwnj;کند، که شامل خود هنرمندان هم می&zwnj;شود. این تغییر به سمت مرزهای دلخواه سنت و نوآوری است.</p>
<p>به نظرم تفاوت &laquo;استایل&raquo; شاپیرو و &laquo;استایل&raquo; اکرمن [یعنی خودم] را چنین می&zwnj;توانم تشریح کنم (به جز این که شاپیرو این حوزه را تعریف کرد) که آن زمان حجم زیادی از دانش شاپیرو دربارۀ هنر رومیانه بود ـ هنری که در اصل همان چیزی را می&zwnj;نمایاند که می&zwnj;شود آن را لانگ&zwnj;های[۵]&nbsp;محلی و منطقه&zwnj;ای و ملی دانست ـ حال آنکه کار من بر رنسانس بوده است. زیبایی&zwnj;شناسی رنسانس با این که همواره به سرمشقِ استادیِ هنر باستانی تأکید کرده است، بیشترین اهمیت را به اصالت[۶]&nbsp;و خروج از معیارها داده است. میکلانژ، که زمانی که می&zwnj;نوشتم موضوع من بود، بیشتر مخترع بوده تا طرفدار استایل (ِ ِحتی خودش). با این حال فکر می&zwnj;کنم تفاوت دو تعریف استایل حل&zwnj;شدنی است؛ در مقالۀ شاپیرو تعریف نظامی بسته یا زبان از مفهوم استایل، محوری نیست. در نوشته&zwnj;های علمی&zwnj;اش، چه دربارۀ هنر قرون وسطی چه هنر مدرن، تأکید او اغلب بر گشودگی این نظام و بر اثر نیروهای اجتماعی و سیاسی و فکری بر شکل&zwnj;گیری ویژگی&zwnj;های جدید در استایلی قبلی است.</p>
<p>استایل قهرمان روایت است.</p>
<p>شاپیرو مقالۀ &laquo;سرشت هنر انتزاعی&raquo;[۷]&nbsp;را خیلی زودتر از مقالۀ استایل نوشته بود، و علاقۀ مداوم او به هنر پیشروی سده&zwnj;های نوزدهم و بیستم، نوعی استایل را بسیار متفاوت با قرون وسطی در مقابل او نگه داشته بود. در مقاله&zwnj;اش این تفاوت را گنجانده است. او هم به ظهور استایل&zwnj;های متفاوتی ارجاع می&zwnj;دهد که هم&zwnj;زمان و مکان بودند، و هم به استایل&zwnj;های متفاوت هنرمندانی منفرد. اما اعتبار متفاوت مفهوم استایل در مطالعۀ هنر سده&zwnj;های میانه و مدرن در این واقعیت روشن می&zwnj;شود که شاپیرو در مطالعۀ هنر مدرن (و سبک آن) بسیار کمتر بر فرم تمرکز می&zwnj;کند. سده&zwnj;های نوزدهم و بیستم او را تحریک کرده است که روش&zwnj;هایی را به کار بندد که از روانکاوی و نقد اجتماعی و نمادشناسی[۸]&nbsp;اخذ شده&zwnj;اند. او حتی در جاهایی که به وضوح و کمال، زندگی هنری هنرمندی را شرح می&zwnj;دهد، مثلاً در کتاب&zwnj;هایی که به سزان[۹]&nbsp;و ون&zwnj;گوگ می&zwnj;پردازد، به روشنی هدفش تعریف استایل نیست و واژۀ &laquo;استایل&raquo; هم به ندرت در آن کتاب&zwnj;ها آمده است. علتش به نظر من این است که به این مفهوم در بررسی هنرِ به شدت شخصی شدۀ زمان&zwnj;های اخیر خیلی کمتر احتیاج داریم تا در مطالعۀ هنرهای قدیمی&zwnj;تر. هنر پاپ و سورئالیسم را با برنامه&zwnj;های&zwnj;شان[۱۰]&nbsp;بیشتر می&zwnj;توان شناخت تا با معیارهای استایل&zwnj;های&zwnj;شان، در حالی که پست&zwnj;امپرسیونیسم، کانستراکتیویسم، و اکسپرسیونیسم انتزاعی، گردهمایی&zwnj;هایی برای تسهیل نقد کارهای هنرمندانی بوده است که اشتراک&zwnj;هایی در هر برنامه یا استایل داشته&zwnj;اند.</p>
<p>شاپیرو نشان داده است که چرا نظریۀ استایل در فهم هنر سده&zwnj;های میانه مهم است. در بازخوانی مطالعات او بر هنر رومیانه با در نظر داشتن مقالۀ &laquo;استایل&raquo; در پس ذهن، به نظرم رسید مفهوم سازی او از استایل صرفاً برای&nbsp;شخصیت دادن به هنرها و روایت ارتباط&zwnj;های&zwnj;شان نبوده است، بلکه همچنین چارچوب روش تحقیق او بوده است. در همۀ مطالعات اصلی او بر سده&zwnj;های میانه، این واقعیت که استایل نقش اصلی داستان است، به او اجازه می&zwnj;دهد که بررسی&zwnj;اش را با استقرا شروع کند و موشکافانه عناصر را یک به یک ببیند، اجزای آنها را تشریح کند و سپس به کل بپردازد و سپس ساختاری که کلیت را سامان می&zwnj;دهد، و در پایان مقایسۀ هر ساختار با ساختار دیگر. این فرآیند با این ذهنیت پیش&zwnj;می&zwnj;رود که با کنار هم قرار گرفتن قطعات، طرح کلی که اجزای اصلی هر سبک است به صورتی نظام&zwnj;مند تصویر خواهد شد، و وقتی این فرآیند تکمیل شود، شخصیت&zwnj;پردازیِ طرزِ بیانی[۱۱]،&nbsp;و کیفیت&zwnj;ها، دلالت اثر را مشخص خواهد کرد. شاپیرو همنوا با این باورش که ویژگی&zwnj;های سبک هم در جزئیات و هم در کل هستند، همانقدر متوجه جنبه&zwnj;های حاشیه&zwnj;ای تصویرهاست که بر مقاصد هنرمند تمرکز می&zwnj;کند: زمینه و صوَر تزئین، لباس&zwnj;ها، اثاث و مبلمان، معماری، دست&zwnj;خط[۱۲]&nbsp;و هر جنبۀ دیگر بازنمایی: ماهیت فضا، درجۀ انتزاع و تصرف، تناسبات، اشارات، نگاه&zwnj;ها، و حرکت&zwnj;های شخصیت&zwnj;ها.</p>
<p>مرکزیت مفهوم استایل در کار شاپیرو به ویژه در علاقۀ او به آثاری مشخص می&zwnj;شود که استایل&zwnj;های ناهمگون در تقابل قرار می&zwnj;گیرند. نمونه&zwnj;اش در عنوان مقالۀ &laquo;از موزارابیک به رومیانه در سیلوها&raquo;[۱۳]&nbsp;۱۹۳۹ دیده می&zwnj;شود. تمرکز مقالۀ &laquo;نسخۀ پارما ایلدفُنسس&raquo;[۱۴]&nbsp;بر برخورد سبک&zwnj;های ایتالیایی-بیزانسی و بورگوندی[۱۵]&nbsp;(که ریشه&zwnj;های آلمانی دارد) در کلانی&nbsp;است[۱۶] و به طور اتفاقی به اثر هنر عامیانه بر پایتخت&zwnj;های فوق&zwnj;العادۀ آنجا اشاره می&zwnj;کند. مقالۀ &laquo;نقش&zwnj;برجسته&zwnj;ای در رُدز و آغاز مجسمه&zwnj;سازی رومیانه در جنوب فرانسه&raquo;[۱۷]&nbsp;مطالعه&zwnj;ای است که در آن از سربرآوردن عناصر کارولنژی در هنر رومیانۀ فرانسه هیجان&zwnj;زده شده است، و تزئینات مروینجی[۱۸]&nbsp;به عنوان صورت غالب نعل درگاه صومعه مواساک[۱۹]&nbsp;شناخته شده است، که در تضاد با طاقنمای[۲۰]&nbsp;بالای آن است.[۲۱]&nbsp;برخی از این مطالعات همین تفاوت استایل را به علت تغییر در مصالح و فنون می&zwnj;دانند: نسخۀ خطی پارما را وابسته به فرم&zwnj;های مجسمه&zwnj;ای، و از طرف دیگر، استایل خطی نقش&zwnj;برجستۀ رُدز را برگرفته از نقاشی و طلاکاری می&zwnj;داند.</p>
<p>از همان اوایل تاریخ هنر نظام&zwnj;مند، استایل نه تنها سیاقی تصور شده که ماهیت&zwnj;های آثار هنری در آن به وضوح درک می&zwnj;شود، بلکه همچنین وسیله&zwnj;ای برای قرار دادن آنها در جای&zwnj;شان در تاریخ بوده است. در دوره&zwnj;های هنرمندان ناشناس و آثاری که تاریخ&zwnj;گذاری&zwnj;شان نامنظم است، قرار دادن آثار هنری در زمان و فضا، وابسته به پیوند دادن&zwnj;شان با استایل، به کارهای مشابهی است که بر آنها اثر گذاشته یا از آنها اثر گرفته&zwnj;اند. با این که کار شاپیرو، جهت این عملکرد روشی مفهوم استایل را تغیر نداد، ساخت واضح&zwnj;تری به آن بخشید، که مثالش توصیف موشکافانۀ اوست از شواهد بصری بدون ایجاد سردرگمی و نخبه&zwnj;گرایی که عموماً در توصیف&zwnj;های سبکی نسل گذشته دیده می&zwnj;شد. حضور مطلق ساختار سرمشق&zwnj;گونه&zwnj;ای که از مفهوم استایل به دست آمده است، و ظرفیت آن ساختار اولاً برای پیوند دادن صورت و معنی آثار هنری و ثانیاً حکایت کردن از پیوند با دیگر جنبه&zwnj;های فرهنگ معاصر، هستۀ اصلی دستاورد شاپیرو در نوشته&zwnj;هایش دربارۀ هنر سده&zwnj;های میانه است. رویکردش را از یک طرف متمایز با بی&zwnj;ریشگی فرهنگی و تاریخ هنر فرمالیست و کروچه&zwnj;ای[۲۲]&nbsp;کرد و از سوی دیگر با انزوای تاریخی اثر هنری که نشانۀ آغاز نقادی جدید بود.</p>
<p>&nbsp;</p>
</div>
</div>
<div dir="ltr">
<p>1. Depiction</p>
</div>
<div dir="ltr">
<p>2. Manner</p>
</div>
<div dir="ltr">
<p>3. Romanesque</p>
</div>
<div dir="ltr">
<p>4. van Gogh</p>
</div>
<div dir="ltr">
<p>5. langue</p>
</div>
<div dir="ltr">
<p>6. originality</p>
</div>
<div dir="ltr">
<p>7. The nature of abstract art</p>
</div>
<div dir="ltr">
<p>8. Iconography</p>
</div>
<div dir="ltr">
<p>9. C&eacute;zanne</p>
</div>
<div dir="ltr">
<p>10. Program</p>
</div>
<div dir="ltr">
<p>11. Mode of expression</p>
</div>
<div dir="ltr">
<p>12. Script</p>
</div>
<div dir="ltr">
<p>13. From Mozarabic to Romanesque in Silos</p>
</div>
<div dir="ltr">
<p>14. the parma ildefonsus (1964)</p>
</div>
<div dir="ltr">
<p>15. Burgundian</p>
</div>
<div dir="ltr">
<p>16. Cluny</p>
</div>
<div dir="ltr">
<p>17. A Relief in Rodez and the Beginnings of Romanesque Sculpture in Southern France (1963).</p>
</div>
<div dir="ltr">
<p>18. Merovingian</p>
</div>
<div dir="ltr">
<p>19. Moissac</p>
</div>
<div dir="ltr">
<p>20. Tympanum</p>
</div>
<div dir="ltr">
<p>21. The romanesque sculpture of moissac (1931)</p>
</div>
<div dir="ltr">
<p>22. Crocean (Benedetto Croce)</p>
</div>
--- 
title: "هندسۀ گردون، هندسۀ شکسته" 
authors: soheili 
types: blog 
featured: false
slug: bKXz 
gallery: 
- image_path: "/assets/img/posts/bKXz-1.jpg" 
  title: "" 
 
--- 
<p>کاخ آپادانا از عالی&zwnj;ترین نمونه&zwnj;های معماری هخامنشی است. در این کاخ، معروف&zwnj;ترین و مهم&zwnj;ترین نقش&zwnj;های برجستۀ تخت جمشید بر کناره&zwnj;های دو راه&zwnj;پلۀ شمالی و شرقی کار شده&zwnj;اند. در این نقوش، ردیفی از حاجبان، پرده داران و سربازان که به طور یک در میان لباس مادی و پارسی در بر دارند دیده می&zwnj;شود که شکل پوشاک، کفش، کلاه، اسلحه و ابزار و آرایش موی سر و صورت آن&zwnj;ها ما را با خصوصیت زندگی مردمان آن دوره آشنا می&zwnj;سازد.</p>
<p>مادها آریائی&zwnj;های کوچیده به منطقۀ آذربایجان در شمال غربی ایران و پارس&zwnj;ها آریائی&zwnj;های مستقر در منطقۀ فارس در جنوب ایران بودند. با نگاهی به نقوش و تزئینات بکار رفته در پوشاک سربازان مادی و پارسی کاخ آپادانا این نکته مشخص می&zwnj;شود که کلاه سرباز پارسی مستطیل شکل با خطوط عمودی و راه راه و کلاه سرباز مادی نیم دایره، با طرحی ساده، شبیه به کلاه نمدی است. مقایسۀ این دو کلاه با یکدیگر و گفتگوی میان آن دو نکته&zwnj;های مهم و با ارزشی از ویژگی&zwnj;های اقلیمی، تاریخی و فرهنگی این سرزمین را آشکار می&zwnj;سازد.</p>
<p>کلاه سرباز پارسی که مستطیل شکل است می&zwnj;گوید، شیارهای عمودی و راه راه من شبیه به ستون&zwnj;های کاخ آپادانای تخت جمشید است. و کلاه سرباز مادی که نیم دایره است می&zwnj;گوید شکل نیم دایره و منحنی من شبیه به گنبدهای منطقۀ آذربایجان و شهر تبریز است.</p>
<p>کلاه سرباز پارسی می&zwnj;گوید شیارهای موازی و راه راه من شبیه فالوده شیرازی، خوراکی معروف شیراز، است که رشته رشته است. و کلاه سرباز مادی می&zwnj;گوید شکل منحنی و دایره&zwnj;وار من شبیه کوفته تبریزی است که معروف&zwnj;ترین غذای تبریز است.</p>
<p>کلاه سرباز پارسی می&zwnj;گوید خطوط صاف و کشیدۀ من شبیه به سرو مشهور شیراز، رشته&zwnj;های رنگین خاتم شیراز و رنگ من، رنگ طلائی و فصل من، فصل بهار و گرمای تابستان است. و کلاه سرباز مادی می&zwnj;گوید، رنگ من رنگ نقره&zwnj;ای، گیاه من یاس بنفش، صورت فلکی من، عقرب با دُم هلالی&zwnj;اش و فصل من فصل پر باران پاییز و سرمای زمستان است.</p>
<p>کلاه سرباز پارسی می&zwnj;گوید، خطوط عمودی و افراشتۀ من یادآور ستون، درخت سرو، گل نیلوفر آبی، شیر، آتش سرخ، رنگ طلائی، فصل گرما، فلز طلا و جنسیت مرد است که مظهر آن در ایران باستان، ایزد مهر است که این&zwnj;ها همگی از نمادهای خورشیدند. و کلاه سرباز مادی می&zwnj;گوید، خطوط منحنی و دایره&zwnj;وار من یادآور گنبدها، چشم انسان با مژه، عقرب، اژدها، گاو، گوزن، گیاه پیچک، انگور، رنگ&zwnj;های آبی، نیلی، لاجوردی، فلز نقره و جنسیت زن است که مظهر آن در ایران باستان، آناهیتا، ایزد بانوی آب و نعمت و فراوانی است و این ها همگی از نمادهای ماه&zwnj;اند.</p>
<p>و این گفتگوی میان کلاه سرباز پارسی و کلاه سرباز مادی، که گفتگوی میان &laquo;هندسه شکستۀ&raquo; و &laquo;هندسۀ گردون&raquo; نیز هست، با اشاره به این که تمام پدیده&zwnj;های جهان هستی و عناصر پیرامون ما از دو شکل &laquo;هندسۀ شکسته&raquo; با خطوط مستقیم و صاف و &laquo;هندسۀ گردون&raquo; با خطوط منحنی&nbsp; و دایره شکل، تشکیل یافته&zwnj;اند همچنان ادامه می&zwnj;یابد و به دنبال آن با ارائه&zwnj;ی نمونه&zwnj;هایی از نقاشی&zwnj;های غارها، نقوش روی سفال&zwnj;ها، نقوش برجستۀ روی سنگ، کتیبه&zwnj;ها، خوشنویسی، نگارگری، معماری، شهرسازی، موسیقی، صنایع دستی، نجوم و ستاره شناسی، آداب و مراسم و آیین&zwnj;ها، سرانجام به دوران معاصر و علائم گرافیکی زندگی امروز، یعنی به (صفر) و (یک) کامپیوتر می&zwnj;رسد.</p>
<p>علائمی که در آن عدد صفر (۰) با انحنای ملایم و دایره&zwnj;وار خود نشانه&zwnj;ای از &laquo;هندسۀ گردون&raquo; و عدد یک (۱) با شکل صاف و کشیده و مستقیمش &laquo;هندسۀ شکسته&raquo; را در ادامۀ یک حرکت تاریخی و در ساده&zwnj;ترین شکل به تماشا می&zwnj;گذارند.</p>
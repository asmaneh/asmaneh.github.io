--- 
title: "دولت وقف" 
authors: hokamaii 
types: blog 
tags: وقف,تاریخ وقف,دولت وقف,عماد‌الدین شیخ‌الحکمایی,آسمانه,تاریخ معماری,مطالعات معماری ایران 
featured: false
slug: CSEyn 
excerpt: "وقف صرفاً پدیده‌ای دینی و اسلامی نیست؛ یعنی وقف پیش از اسلام نیز در ایران وجود داشته و اسلام آن را تأیید کرده است. البته به دنبال تأیید اسلام و با گذر زمان برخی قوانین مذهبی نیز به محتوای وقف افزوده شد تا این که پس از گذر سده‌ها به شکل کنونی درآمد و امروز ما این حوزه را بیش‌تر از جنبۀ مذهبی آن می‌شناسیم. " 
--- 
<p style="text-align: justify;">پیشینۀ وقف</p>
<p style="text-align: justify;">&nbsp;</p>
<p style="text-align: justify;">وقف صرفاً پدیده&zwnj;ای دینی و اسلامی نیست؛ یعنی وقف پیش از اسلام نیز در ایران وجود داشته و اسلام آن را تأیید کرده است. البته به دنبال تأیید اسلام و با گذر زمان برخی قوانین مذهبی نیز به محتوای وقف افزوده شد تا این که پس از گذر سده&zwnj;ها به شکل کنونی درآمد و امروز ما این حوزه را بیش&zwnj;تر از جنبۀ مذهبی آن می&zwnj;شناسیم. ماندگاری و پایندگی وقف بسیار بیش&zwnj;تر از ثبات دولت&zwnj;هاست، به گونه&zwnj;ای که می&zwnj;توان گفت از دوره&zwnj;های نخستین حضور انسان بر زمین به شکلی آغاز شده و تا امروز نیز ادامه یافته است. نهادی که به واسطۀ وقف پدید می&zwnj;آید، در دوران روی کارآمدن دولت&zwnj;های گوناگون نیز پابرجا می&zwnj;ماند و همۀ دولت&zwnj;ها با احترام به آن، وجود چنین پدیده&zwnj;ای را نه تنها برمی&zwnj;تابند، که آن را تأیید و بدان عمل می&zwnj;کنند؛ همانگونه که اسلام نیز برخی نهادهای پیش از خود را تأیید کرده است. در مجموع، حوزۀ وقفْ به مذهب و حکومت و سیاست چندان مرتبط نیست و نسبت به دگرگونی&zwnj;های روزگاران گوناگون مصونیت دارد. بر همین اساس من از عبارت &laquo;دولت وقف&raquo; در بیان و توصیف وقف بهره می&zwnj;گیرم زیرا وقف ساختاری دارد که بر اساس آن ثبات و ماندگاری خود را حفظ می&zwnj;کند. از سوی دیگر با توجه به این که ما در مقطع دورۀ اسلامی هستیم و این نهاد مبتنی بر شرع و فقه استوار شده، طبیعی و بدیهی است که هر حکومتی با داعیۀ دین و مذهب بر سر کار می&zwnj;آید، از اساس وقف حمایت می&zwnj;کند.</p>
<p style="text-align: justify;">&nbsp;</p>
<p style="text-align: justify;">دربارۀ تاریخچه و پیشینۀ مستند وقف در دوره&zwnj;های گوناگون تاریخ ایران، به ندرت اسنادی از موقوفات پیش از دورۀ صفوی می&zwnj;بینیم. این مسئله شاید به علت دگرگونی اجتماعی صورت&zwnj;گرفته در دورۀ صفوی باشد زیرا تا این دوره بسیاری از موقوفات به گونه&zwnj;ای از میان رفته یا تغییر کرده است. در مجموع از موقوفات انگشت&zwnj;شمار پیش از دورۀ صفوی می&zwnj;توان به ربع رشیدی و مدرسۀ رکنیه یا موقوفات شیعی دورۀ صفویه اشاره کرد. تعداد موقوفات به جای مانده از هزارۀ نخست تاریخ ایران اسلامی بسیار انگشت&zwnj;شمار است؛ اگر هم موقوفاتی بوده، از میان رفته و تنها در برخی منابع تاریخی از آن&zwnj;ها سخن رفته است. پس از آن، با ورود به دورۀ صفویه تعداد موقوفات افزایش می&zwnj;یابد و این حجم در دورۀ قاجار نیز گسترده&zwnj;تر می&zwnj;شود.</p>
<p style="text-align: justify;">&nbsp;</p>
<p style="text-align: justify;">پیوند وقف و نیازهای زمانه</p>
<p style="text-align: justify;">&nbsp;</p>
<p style="text-align: justify;">بهتر است وقف بنا بر نیاز روز جامعه انجام شود زیرا انجام کار خیر بدون آن که جامعه به آن نیاز داشته باشد منطقی و عاقلانه نیست. برای مثال می&zwnj;توان گفت در زمینۀ ساخت مدرسه&zwnj;های مذهبی و مواردی از این&zwnj;دست توجه به گسترش ساخت مدرسه&zwnj;ها نیز بنا بر نیازهای آن دوره انجام شده و به طور مسلم این نیاز روزی کاملاً برآورده می&zwnj;شود. در نمونه&zwnj;ای جزیی&zwnj;تر می&zwnj;توان گفت مثلاً در صورت ساخت ده&zwnj;هزار مدرسه، روزی نیاز به ساخت مدرسه برطرف خواهد شد و ساخت بیش از اندازه آن کاری بیهوده است. نکته&zwnj;ای دیگر که باید به آن اشاره شود و کمی هم از آن غفلت شده است، حس مثبت انجام دادن کاری است که احساس ثواب و رضایت را در شخص به وجود می&zwnj;آورد.</p>
<p style="text-align: justify;">&nbsp;</p>
<p style="text-align: justify;">همچنین باید به این نکته نیز توجه کرد که صرف هزینه برای چاپ کتاب غیر مذهبی نیز به اندازۀ هزینه چاپ کتاب&zwnj;های مذهبی مانند قرآن ثواب دارد و اگر آگاهی به این موضوع در جامعه گسترش و این فرهنگ در جامعه رواج یابد، می&zwnj;توان دگرگونی&zwnj;هایی بسیار از جنبۀ اجتماعی در جامعه پدید آورد. افزون بر این می&zwnj;توان در حوزۀ صنایع دستی، حیات وحش، آزادی زندانیان و پشتیبانی از خانواده&zwnj;های آن&zwnj;ها، پناهندگان، ایجاد اشتغال، کودکان به ویژه کودکان کار و طبقات خاص جامعه، کاریابی و نیز مددکاری اجتماعی فعال شد؛ بسیاری از این مسایل اکنون در سطح جهانی از نظر اجتماعی بسیار اهمیت دارند. نهادها و بنیادهای خیریه در جهان امروز، بسیار به این مسایل و پدیده&zwnj;ها بها می&zwnj;دهد. پیوند میان سنت وقف در مقام یکی از جنبه&zwnj;های ماندگار اجتماعی و اقتصادی در ایران با این پدیده&zwnj;ها می&zwnj;تواند دگرگونی بزرگ در زمینۀ کارهای خیریه اجتماعی در ایران پدید آورد. مثلاً می&zwnj;بینیم بسیاری از کارهای فرهنگی و اجتماعی را مؤسسات بزرگ صنعتی و اقتصادی انجام می&zwnj;دهند و دولت&zwnj;ها راهکارهایی برای تشویق اینگونه سازمان&zwnj;ها به انجام کارهای خیریه و عام&zwnj;المنفعه پیش&zwnj;بینی کرده و به اجرا گذارده&zwnj;اند. مثلاً اگر شرکت تویوتا سالانه بخشی از درآمد خود را به کارهای فرهنگی و علمی صرف کند، به نسبت مالیاتی کم&zwnj;تر می&zwnj;پردازد. این ابزارْ تشویقی برای گسترش فرهنگ کارهای عام&zwnj;المنفعه به شمار می&zwnj;آید.</p>
<p style="text-align: justify;">&nbsp;</p>
<p style="text-align: justify;">اصرار بر پیوند میان پدیده&zwnj;ها و مسایل روز اجتماعی با سنت دیرینه وقف نه از آن&zwnj;رو است که وقف مذهبی باید متوقف شود یا کاهش یابد، که، مسئلۀ مهم روزآمدی و نوآورانه کردن موقوفات و کارهای عام&zwnj;المنفعه بر اساس سنت وقف است. جامعۀ امروز ما باید در این زمینه فیلم، رمان، داستان و دیگر محصولات فرهنگی تولید کند تا آگاهی&zwnj;بخشی مناسب در حوزۀ نقش اجتماعی موقوفات انجام پذیرد تا در کنار جنبۀ مذهبی وقف رویکرد اجتماعی آن نیز گسترش یابد. سنت دیرینۀ وقف بدین&zwnj;ترتیب می&zwnj;تواند به مثابۀ یک پدیدۀ روزآمد در جهان امروز به ویژه در پهنه کشورهای اسلامی و ایران در اداره و گسترش و رونق جامعه اثرگذار باشد. تولید اینگونه محصولات فرهنگی حتی در زمینۀ وقف با رویکرد مذهبی نیز می&zwnj;تواند پیام آن را در گستره&zwnj;های بزرگ جهانی گسترش دهد. اینگونه کارهای نوآورانه در زمینۀ وقف می&zwnj;تواند به پویایی و ماندگاری آن در جهان امروز و روزگار آینده یاری رساند. برای نمونه گاهی مردم می&zwnj;پندارند موقوفه یعنی این که حتماً بنایی ساخته و وقف شود، در حالی که می&zwnj;توان شرکت وقفی با مسئولیت&zwnj;های اجتماعی پدید آورد و با خرید سهام نقش مستقیم اجتماعی برعهده گرفت.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;*نشست &laquo;نقش اجتماعی وقف&raquo; در کتابخانه و موزۀ ملی ملک. مرداد ۱۳۹۵.</p>
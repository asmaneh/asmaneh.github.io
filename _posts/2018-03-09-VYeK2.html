--- 
title: "روایت آخر" 
authors: tabatabaei 
types: blog 
featured: false
slug: VYeK2 
--- 
<p>پله&shy; ها را می&shy; دویدم پایین. دست هایم را به سختی به دیوار و دست انداز کوتاه گرفته بودم که زمین نخورم. پله ها تمام نمی&shy; شدند. سرم گیج می&shy; رفت وگردیِ گوشه &shy;ها و پاگرد&shy;ها به آن اضافه می&shy; کرد. با رسیدن به هر پاگرد، صدایی مثل بوقی از دوردست در گوشم می&zwnj;پیچید، شدت می&shy; گرفت و محو می &shy;شد و پاگرد بعدی آن را دوباره زیاد می&shy; کرد. تکرارش در طبقات مثل صدای آژیر آمبولانسی در دوردست در سرم می&zwnj;چرخید. من هم یک دستم را مشت کرده بودم و پایین می &shy;دویدم.</p>
<p>هر چه پایین تر می&shy;رفتم تاریک تر می&shy; شد و صدای آژیر بلندتر و واضح&zwnj;تر. به سختی جلوی پایم را می دیدم. نگران بودم که چیزی زیر پایم برود و زمین بخورم. همه جا کاملا تاریک شده بود که روشنی براقی کمی دورتر و نزدیک زمین درخشید. همین که به آن نزدیک شدم با صدای جیغ بلندش از جا پریدم. گربه فرار کرد و من وحشت زده به عقب افتادم. از ترس دست هایم را مشت تر کردم، چیزی را در دست راستم حس کردم. جیغش دورتر محو شد که من مشتم را باز کردم و دیدم دانة توتی است و تمام راه مراقب بودم که له نشود. درِ حیاط، آخرِ راهرو را روشن کرده بود. به سمت در رفتم و وارد حیاط شدم.</p>
<p>&nbsp;کفِ موزاییکی حیاط با دانه&shy; های توت زیادی فرش شده بود. توت ها زیر سایه روشن آفتاب برق می&shy; زدند. قدیم با بابا توپِ چهل&zwnj;تکة فوتبال را پرت می&shy; کردیم هوا و توت&shy;ها که پایین می&shy; ریخت زیر بارانشان، می &shy;خندیدیم و بالا پایین می&shy; پریدیم. باران توتی که از یک آسمان سبز پر از لکه&shy; های تاریک و روشن، بر سر ما می بارید. می&shy; دویدیم و سراسیمه توت&shy; ها را از کف حیاط جمع می&shy; کردیم. یک روز هم در همین حیاط روی توت&shy; های له شده دوچرخه سواری می&shy; کردم که آن اتفاق افتاد.</p>
<p>آن روزها حوض سیمانی&shy; ای وسط حیاط بود و چند تا ماهی هم از عید سال&shy; های مختلف در آن مانده بود. دور حوض و زیر آسمان می چرخیدم و از همه دنیا رها بودم. در خیال خودم می&shy; دیدم که آنقدر سریع &shy;ام که هر جا هر کس من را بخواهد در کمتر از چشم به هم زدنی می&shy; رسم. سوارِ باد بودم و صدای آژیری زیر لب زمزمه می&shy; کردم که یکدفعه صدای زنگِ در از جهانِ سرعتِ بی &shy;نهایت و قهرمانی به کف حیاط برم گرداند. بابا از ایوان داد زد: آمدم. من هم فرمان دوچرخه را سمت در گرفتم که با او بروم و ببینم چه کسی است که گربه &shy;ای را روی دیوارهمسایه دیدم. گربه خیره به حوض نگاه می&shy; کرد. فرمان دوچرخه را چرخاندم و با سرعت سمتِ آن رفتم. گربه از این حرکتم جیغی کشید و فرار کرد اما من فقط تا همین جایش را فکر کرده بودم. با سرعت به سمت دیوار می&shy; رفتم و هر لحظه ممکن بود محکم به آن برخورد کنم. ترمزها را با بیشترین زورم فشار دادم و فرمان را به سمتی چرخاندم. تعادل دوچرخه از دستم در رفت و به شدت زمین خوردم. سرم را که بالا آوردم خبری از گربه نبود. به سمت دیگر حیاط نگاه کردم که ببینم بابا این حرکت قهرمانانه &shy;ام را دیده است یا نه. اما کسی جلوی در نبود. بلند شدم و لنگ لنگان به سمت در رفتم. بیرون رفتم و کوچه را نگاه کردم، در کوچه هم تا چشم کار می&shy; کردکسی نبود. آن&zwnj;روز زندگی خیلی واقعی بود.</p>
<p>&nbsp; به سمت ایوان برگشتم. به سختی روی پاهایم ایستاده بودم. نرده &shy;ها را گرفتم و بالا رفتم. یک آن فکرکردم بابا روی صندلی&shy; چوبی&shy; اش در ایوان نشسته و نگاهم می &shy;کند، سرم را به سمت&shy; اش چرخاندم ولی صندلی&shy; ای نبود و به جای آن چند برگ توت زرد و نارنجی کف ایوان افتاده بود. در را باز کردم و داخل شدم. خانه خنک&shy; تر بود و تاریک. خیلی خسته بودم. به سمت نشیمن رفتم. روی همة مبل&shy; ها پارچة سفید انداخته بودند. پنجره&shy; های سفید چوبی رو به ایوان، نشیمن را روشن کرده بود و فرش کرِم رنگِ کفِ آن هم به یکنواختی رنگ &shy;ها اضافه می&shy; کرد. همه چیز سفیدِ سفیدِ سفید بود. &nbsp;به سمت مبل رفتم تا قدری بنشینم اما چیزی عجیب به دلهره&shy;ام انداخت. انگار هرچه به مبل نزدیک تر می&shy; شدم، مبل کوچک تر می&shy; شد. سرگیجه&shy; ام زیاد شد و حالم داشت به هم می خورد. مبل آنقدر کوچک شد که وقتی به آن رسیدم یک پایم هم روی آن جا نمی&shy;شد. مسخره بود. به اطراف نگاه کردم و دیدم اتاق هم همین اندازه کوچک شده و به سختی در آن جا شده&shy; ام. دیگر داشتم له می&shy; شدم و سقف اجازه نمی&shy; داد کمرم را راست کنم. نفس ام تنگ شده بود و احساس می&shy; کردم تا ابد در همین حال می&shy; مانم. ناتوانی از حرکت خیلی وحشتزده&shy; ام کرد که در کوچک اتاق باز شد و برادرم وارد نشیمن شد. با هر قدمی که نزدیک می&shy; آمد اتاق هم بزرگ تر می شد. وقتی رو به رویم رسید دیگر اتاق به اندازة قبل بود و دیدم که سرتاپا سیاه پوش و خیره به من نگاه می&shy; کند. متعجب اطراف را نگاه کردم که پر شده بود از آدم &shy;های سیاهپوش دیگری که روی مبل ها نشسته اند. سیاه پوشان نزدیک من می شدند. خیره در صورتم نگاه می کردند، نجواهای نامفهومی می&zwnj;کردند و می رفتند. هر لحظه به تعدادشان اضافه می شد و با سرعت بیشتری سمتِ من می آمدند. دور تا دورم را پر کرده بودند. به نوبت می&shy; آمدند با فاصله می&shy; ایستادند و فقط خیره نگاه می&shy;کردند. تقلاکنان راهم را از لا به لایشان باز کردم و به سمت درِ ایوان دویدم.</p>
<p>در را که باز کردم دریای سبزِ برگ ها و دانه&shy; های ریز و درشتِ توت&shy; ها &nbsp;در خودشان کشاندم. با قدم هایی کوتاه به گوشة ایوان می&zwnj;رفتم تا روی صندلی بابا بنشینم به تماشای حیاط، و هجوم سبز و طلایی این سو و آن سوی شاخه&shy; ها &shy;تابم می&zwnj;داد. روی هر برگ و شاخة کوچک و بزرگی مکثی می &shy;کرد و باز می &shy;رقصاندم. لا به لای همة شاخه &shy;ها و برگ ها و من هم به سرعت و موسیقی باد این طرف و آن طرف می&shy; چرخیدم. خاطرة همة روزها آنجا بود، روی صندلی نشستم و نگاهی به پایین انداختم. داشتم دورِ حوض دوچرخه سواری می&shy; کردم. سریع بودم، مثلِ باد.</p>
--- 
title: "۷۵. بررسی آراء غزالی دربارۀ معماری با محوریت کتاب احیاء علوم‌الدین| احسان کاخانی" 
authors: asmaneh 
types: research 
featured: false
slug: fKvi 
--- 
<p>معماری از معدود صناعاتی است که نوشتن دربارۀ آن معمول نبوده و منابع مکتوبش اندک است. از این روی مورخان معماری ایران برای فهم ذهنیت مردم از معماری و شأن معمار در گذشته به سایر متون از جمله متون عرفانی، فتوت&zwnj;نامه&zwnj;ها، آداب&zwnj;نامه&zwnj;ها و حتی دیوان شاعران روی می&zwnj;آورند. ابوحامد محمد غزالی عارف و فقیه و متکلم قرن پنجم هجری است که تأثیری شگرف در فرهنگ ایران داشته است. مهم&zwnj;ترین اثر او کتاب احیاء علوم&zwnj;الدین است که غزالی آن را، به جهت زنده کردن دانش&zwnj;های دینی، در دورۀ عزلت نگاشت. موضوع کتاب علم معامله است، از این روی اشارات فراوانی به معماری در آن یافت می&zwnj;شود.<br />در این تحقیق، احسان کاخانی، در پی فهم آراء غزالی دربارۀ معماری و شأن آن در احیاء است. بدین منظور می&zwnj;کوشد، با قرائت متن و فهم و تفسیر آن به هدف تحقیق دست یابد. محور این تحقیق کتاب احیاء است؛ هرچند محقق برای فهم بهتر این کتاب به دیگر آثار غزالی و منابع درجه دوم نیز رجوع کرده است. این تحقیق سه فصل دارد. در فصل اول، &laquo;مبانی نظری احیاء&raquo;، در پنج باب اصول عام غزالی را، که مقدمۀ ورود به بحث است، بیان می&zwnj;کند. در فصل دوم، &laquo;مقولات معماریانۀ احیاء&raquo;، مقولات معماریانۀ احیاء را ذکر می&zwnj;کند و سه مقولۀ تزیینات و تجملات در معماری، صورت و معنا و احکام مرتبط با معماری در آن را به تفصیل شرح می&zwnj;دهد. در فصل سوم، &laquo;شأن معماری و معمار در احیاء&raquo;، دو روایت را از احیاء دربارۀ اهل پیشه و صانعان نقل می&zwnj;کند که نشان دهندۀ شأن معماری و معمار نزد غزالی است.<br /><br /><strong>کاخانی، احسان. &laquo;بررسی آراء غزالی دربارۀ معماری با محوریت کتاب احیاء علوم&zwnj;الدین&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنمای اول: دکتر هادی ندیمی، استاد راهنمای دوم: دکتر فاطمه گلدار. استاد مشاور: دکتر مهرداد قیومی بیدهندی. تهران: دانشگاه شهید بهشتی، بهمن ۱۳۹۵.</strong></p>
<p>&nbsp;</p>
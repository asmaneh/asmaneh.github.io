--- 
title: "نقش امامزاده سید‌ اسماعیل در شهرتهران دورۀ قاجاریه|زینب تمسکی" 
authors: asmaneh 
types: research 
featured: false
slug: gajb 
--- 
<p>در دورۀ قاجاریه امام&zwnj;زاده&zwnj; علاوه بر نقش مذهبیْ در شهر به منزلۀ فضای شهری نیز نقش داشت. در این دوره امام&zwnj;زاده تنها مکانی مقدس مثل مسجد نبود. حضور فرزند یا نوادۀ امام در این مکان به منزلۀ فردی حاضر در ذهنیت زائران و مجاوران و در نحوۀ برخورد آنها با مکان و انتظار از مکان تأثیرگذار بود. به تدریج شکل&zwnj;گیری و تثبیت مجموعۀ فضاهای امامزاده این کارکرد ذهنی را به کارکردی عینی تبدیل کرد. بنابراین در دورۀ قاجاریه نقش متفاوتی برای امام&zwnj;زاده&zwnj;ها رقم می&zwnj;خورد که بخشی از نقش عام آنهاست. امامزاده سید اسماعیل در محلۀ چاله میدان نیز علاوه بر نقش مذهبی، در مقیاس این محله میدان مرکز فعالیت&zwnj;های اقتصادی و اجتماعی بود.&nbsp;</p>
<p>در این تحقیق، زینب تمسکی، در پی فهم نقش مجموعۀ امام&zwnj;زاده سیداسماعیل در شهر تهران در بخشی از دورۀ قاجاریه است.بدین منظور می&zwnj;کوشد، با بررسی کارکردهای عینی و ذهنی این مجموعه و نسبت آن با کالبد و فضای مجموعه به هدف تحقیق دست یابد. این تحقیق دو فصل دارد. در مقدمه، به چارچوب نظری پایان&zwnj;نامه و بررسی کامل پیشینۀ تحقیق می&zwnj;پردازد. در فصل اول،&laquo;روایت سیر تحول کالبدی امام&zwnj;زاده سیداسماعیل&raquo;، سیر تحول کالبدی امام&zwnj;زاده و مجموعۀ پیرامون آن از آغاز تا پایان دورۀ قاجاریه بررسی می&zwnj;شود. در فصل دوم،&laquo;کارکردهای امام&zwnj;زاده سیداسماعیل&raquo;، چیستی کارکردهای مجموعۀ امام&zwnj;زاده توصیف و چگونگی پیدایش این کارکردها در ارتباط با ذهنیت اهالی تهران بحث می&zwnj;شود. در پایان، سیر تحول کالبدی و فضایی امام&zwnj;زاده سیداسماعیل در پیوست عرضه شده است.&nbsp;</p>
<p>&nbsp;</p>
<p><strong>زینب تمسکی. &laquo; نقش امامزاده سید&zwnj; اسماعیل در شهرتهران دورۀ قاجاریه&raquo;.پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری. استاد مشاور: دکتر هایده لاله. تهران: دانشگاه شهید بهشتی، دی۱۳۹۲.</strong></p>
--- 
title: "ترس‌نامۀ حافظ- ۲" 
authors: saboori 
types: blog 
tags: ترس,حافظ,شعر,فرهنگ,آسمانه,تاریخ معماری,مطالعات معماری ایران,نگار صبوری 
featured: false
slug: UjjpW 
excerpt: "یکی از ترس‌های حافظ ترس از بی‌خبری و غفلت است؛ غفلت از «خزان» و «مرگ» و بی‌خبری از پایانِ هر چیز.
باغبانا ز خزان بی‌خبرت می‌بینم/ آه از آن روز که بادت گلِ رعنا ببرد" 
--- 
<div>
<div>
<p style="text-align: center;"><strong>نخست. ترس&zwnj;هایی&zwnj; در نهادِ خویش</strong></p>
<p style="text-align: center;"><br />بی&zwnj;خبری و غفلت</p>
<br />
<p style="text-align: justify;">بیدار شو ای دیده که ایمن نتوان بود<br />&nbsp;زین سیلِ دمادم که در این منزلِ خواب است<br />&nbsp;یکی از ترس&zwnj;های حافظ ترس از بی&zwnj;خبری و غفلت است؛ غفلت از &laquo;خزان&raquo; و &laquo;مرگ&raquo; و بی&zwnj;خبری از پایانِ هر چیز.<br />باغبانا ز خزان بی&zwnj;خبرت می&zwnj;بینم/ آه از آن روز که بادت گلِ رعنا ببرد<br />با مدّعی مگویید اسرارِ عشق و مستی/ تا بی&zwnj;خبر بمیرد در دردِ خودپرستی<br />خواب مهم&zwnj;ترین عبارتی است که بر بی&zwnj;خبری دلالت دارد. حافظ ترکیب&zwnj;هایِ گوناگونی با &laquo;خواب&raquo; ساخته است: مانندِ &laquo;خوابِ عدم&raquo; و &laquo;خفته در آغوشِ بختِ خواب&zwnj;زده&raquo; و &laquo;بختِ خواب&zwnj;آلود&raquo;.<br />تو خفته&zwnj;ای و نشد عشق را کرانه پدید/ تَبارَک الله از این ره که نیست پایانش<br />کاروان رفت و تو در خواب و بیابان در پیش/ کی روی ره ز که پرسی چه کنی چون باشی<br />وصالِ دولتِ بیدار ترسمت ندهند/ که خفته&zwnj;ای تو در آغوشِ بختِ خواب&zwnj;زده<br />گاه ذکرِ این ورطۀ خطر با چاره&zwnj;ها و هشدارها آمده است عباراتی مانندِ &laquo;بیدارشو&raquo; و &laquo;غافل مباش&raquo; و &laquo;هشیار شو&raquo; و &laquo;سهو مکن&raquo;.<br />هشیار شو که مرغِ چمن مست گشت هان/ بیدار شو که خوابِ عدم در پی است هی<br />مده پای گل و جامِ می از دست/ ولی غافل مباش از دهرِ بدمست<br />نقطۀ عشق نمودم به تو هان سهو مکن/ ورنه چون بنگری از دایره بیرون باشی<br />هش دار که گر وسوسۀ عقل کنی گوش/ آدم صفت از روضۀ رضوان به درآیی<br />نوعی دیگر از بی&zwnj;خبری دل نهادن به خیال&zwnj;هاست. حافظ می&zwnj;ترسد که عمر را بر سرِ خیالی گذاشته باشد؛ خیالی باطل چون سراب.<br />حافظ چه می&zwnj;نهی تو دل در خیالِ خوبان/ کی تشنه سیر گردد از لمعۀ سرابی&nbsp;<br />طوطی&zwnj;ای را به خیالِ شکری دل خوش بود/ ناگهش سیلِ فنا نقشِ اَمل باطل کرد<br />اما نزدِ حافظ نوعِ دیگری از بی&zwnj;خبری نه ترساننده که امیدوارکننده است. می&zwnj;توان امید بست مبنای حساب چیز دیگری باشد که از آن بی&zwnj;خبریم. غرض و مقصودِ وجود روشن نیست، پس کسی نمی&zwnj;داند که در راهِ درست گام برداشته یا در بیراهه. جای امیدواری است که از سرِ رحمت بیراهه رفتن را به جهل&zwnj;مان ببخشند.<br />ترسم که روزِ حشر عنان بر عنان رود/ تسبیحِ شیخ و خرقۀ رندِ شراب&zwnj;خوار</p>
<br />
<p style="text-align: center;"><br />گمراهی و سرگشتگی</p>
<br />
<p style="text-align: justify;">فریبِ جهان قصۀ روشن است<br />ببین تا چه زاید شب آبستن است<br />ترسِ دیگرِ حافظ ترس از فریب و سراب و گمراهی است. برای بیانِ این ترس از واژه&zwnj;هایی چون &laquo;فریب&raquo;، &laquo;حقه&raquo;، &laquo;حیله&raquo;، &laquo;کید&raquo;، &laquo;مکر&raquo;، &laquo;فتنه&raquo; بهره برده است. گاه حافظ لغزش در برابرِ این فتنه&zwnj;ها را محتوم می&zwnj;داند و معتقد است کسی را یارایِ گریختن از این دام&zwnj;ها نیست.<br />چه جای من که بلغزد سپهرِ شعبده&zwnj;باز/&nbsp; از این حیل که در انبانۀ بهانۀ تست<br />من آن فریب که در نرگسِ تو می&zwnj;بینم/ بس آبروی که با خاکِ ره برآمیزد<br />حافظ در شرحِ این گمراهی از خطرهای نهفته در راه یاد می&zwnj;کند؛ خطرهایی مانندِ حضورِ &laquo;قاطعانِ طریق&raquo;، &laquo;رهزنان&raquo;، &laquo;شبروان&raquo; یا &laquo;دام&raquo;، &laquo;چاه&raquo;، &laquo;کمینگاه&raquo;، &laquo;سراب&raquo;. حاصلِ ایشان ناگزیر &laquo;گمراهی&raquo; و &laquo;سرگشتگی&raquo; و &laquo;یغما&raquo; است.<br />مبین به سیبِ زنخدان که چاه در راه است/ کجا همی&zwnj;روی ای دل بدین شتاب کجا<br />به مأمنی رو و فرصت شمر غنیمتِ وقت/ که در کمینگهِ عمرند قاطعانِ طریق<br />دور است سرِ آب از این بادیه هش دار/ تا غولِ بیابان نفریبد به سرابت<br />گفتم که بر خیالت راهِ نظر ببندم/ گفتا که شب&zwnj;رو است او از راهِ دیگر آید<br />حافظ &laquo;سیاهی&raquo; و &laquo;تاریکی&raquo; و &laquo;ظلمات&raquo; را سببِ گمراهی و از این رو وهمناک دانسته است. توصیۀ او این است که همراهی یا راهنمایی اختیار کنیم که راه از چاه بشناسد: کوکبِ&zwnj; هدایتی.<br />قطعِ این مرحله بی همرهیِ خضر مکن/ ظلمات است بترس از خطرِ گمراهی<br />در این شب سیاهم گم گشت راهِ مقصود/ از گوشه&zwnj;ای برون آی ای کوکبِ هدایت<br />&laquo;دوریِ&raquo; این &laquo;راهِ هزارساله&raquo; هم سببِ دیگرِ گمگشتگی است. راه باید که مقصدی داشته باشد و &laquo;راهِ بی&zwnj;نهایت&raquo; بیراهه است.<br />همان مرحله&zwnj;ست این بیابانِ دور/ که گم شد در او لشکرِ سلم و تور<br />این راه را نهایت صورت کجا توان بست/ کش صدهزار منزل بیش است در بدایت<br />ذروۀ کاخِ رتبتت راست ز فرطِ ارتفاع/ راهروانِ وهم را راهِ هزارساله باد<br />شاید مقصودِ حافظ از این راهِ بی&zwnj;نهایت راهِ زندگی است که &zwnj;فرجامِ روشنی ندارد. از سویی این راهِ دراز می&zwnj;تواند دالانِ زمان باشد که سرانجام همه چیز در آن گم خواهد شد و از فراموشی و گمگشتگی گریزی نیست. نزد حافظ &laquo;زمانه&raquo; یکی از مکّارترین&zwnj;هاست.<br />نگارِ مِی فروشم عشوه&zwnj;ای داد/ که ایمن گشتم از مکرِ زمانه<br />فغان که با همه&zwnj;کس غایبانه باخت فلک/ که کس نبود که دستی از این دغا ببرد<br />زمانه گر نه زرِ قلب داشتی کارش/ به دستِ آصفِ صاحب&zwnj;عیار بایستی<br />بر مهرِ چرخ و عشوۀ او اعتماد نیست/ ای وای بر کسی که شد ایمن ز مکرِ وی<br />همان فتنۀ زمانه در &laquo;دنیا&raquo; و &laquo;جهان&raquo; هم هست؛ دنیا در نهایت با آدمی بی&zwnj;وفایی خواهد کرد.<br />سفله&zwnj;طبع است جهان بر کرمش تکیه مکن/ ای جهاندیده ثباتِ قدم از سفله مجوی<br />نوشته&zwnj;اند بر ایوانِ جّنة المأویٰ/ که هر که عشوۀ دنیا خرید وای به وی<br />از ره مرو به عشوۀ دنیا که این عجوز/ مَکّاره می&zwnj;نشیند و مُحتاله می&zwnj;رود<br />مجو درستیِ عهد از جهانِ سست&zwnj;نهاد/ که این عجوزه عروسِ هزاردامادست<br />جهان پیر است و بی&zwnj;بنیاد از این فرهادکُش فریاد/ که کرد افسون و نیرنگش ملول از جان شیرینم</p>
<br />
<p style="text-align: center;"><br />گرفتاری و اسیری</p>
<br />
<p style="text-align: justify;">دامِ سخت است مگر یار شود لطفِ خدا<br />&nbsp;ورنه آدم نبرَد صرفه ز شیطانِ رجیم<br />ترسِ دیگر ترس از گرفتاری و غرقگی است. این ترس با &laquo;دام&raquo;، &laquo;دامگه&raquo;، &laquo;چاه&raquo;، &laquo;بند&raquo;، &laquo;کمند&raquo;، &laquo;زندان&raquo; قرین است؛ دام&zwnj;هایی چنان سخت که رهیدن از آنها فقط به یاری لطفِ خدا ممکن است.<br />غمزۀ ساقی به یغمایِ خرد آهخته تیغ/ زلفِ جانان از برای صیدِ دل گسترده دام<br />بازگویم نه در این واقعه حافظ تنهاست/ غرقه گشتند در این بادیه بسیارِ دگر<br />کس نیست که افتادۀ آن زلفِ دوتا نیست/ در رهگذرِ کیست که دامی ز بلا نیست<br />تو را ز کنگرۀ عرش می&zwnj;زنند صفیر/ ندانمت که در این دامگه چه افتادست<br />چگونه طوف کنم در فضایِ عالمِ قدس/ که در سراچۀ ترکیب تخته&zwnj;بندِ تنم<br />اما گرفتاری فقط در بند و دامِ مکان نیست، ما گرفتارِ روزگار و اسیرِ&zwnj; دورانیم؛ نه راهی به گذشته است و نه به آینده.<br />چه کند کز پیِ دوران نرود چون پرگار/ هر که در دایرۀ گردشِ ایّام افتاد<br />عشق هم گرفتاری است در مرتبه&zwnj;ای دیگر. راهِ عشق مسیری است که به چاه و دام ختم می&zwnj;شود: &laquo;راهِ&zwnj; بی&zwnj;کران&raquo; و &laquo;دردِ بی&zwnj;درمان&raquo; و &laquo;منزلِ&zwnj; دامن&zwnj;گیر&raquo;. عشق گرفتار آمدن از &laquo;شش جهت&raquo; و &laquo;چارسو&raquo; است. حافظ خود را اسیرِ آن&zwnj;چنان دامی می&zwnj;بیند که دام&zwnj;هایِ جهان پیشِ آن بازیچه است.<br />راهی&zwnj;ست راهِ عشق که هیچش کناره نیست/ آن جا جز آن که جان بسپارند چاره نیست<br />دوایِ دردِ عاشق را کسی کو سهل پندارد/ ز فکر آنان که در تدبیرِ درمان&zwnj;اند در مانند<br />ز من ضایع شد اندر کویِ جانان/ چه دامنگیر یارب منزلی بود<br />فریاد که از شش جهتم راه ببستند/ آن خال و خط و زلف و رخ و عارض و قامت<br />در خمِ زلفِ تو آویخت دل از چاهِ زنخ/ آه کز چاه برون آمد و در دام افتاد<br />زلفت هزار دل به یکی تار مو ببست/ راهِ هزار&zwnj; چاره&zwnj;گر از چارسو ببست</p>
<br />
<p style="text-align: center;"><br />ناکامی و بی&zwnj;حاصلی</p>
<br />
<p style="text-align: justify;">گرچه دانم که به جایی نبرد راه غریب<br />من به بویِ سرِ آن زلفِ پریشان بروم<br />ترسِ دیگری که در دیوانِ حافظ آمده است ترس از ناکامی است. ناکامی و نرسیدن به مقصود می&zwnj;تواند نتیجۀ غفلت و بی&zwnj;خبری باشد؛ آن&zwnj;چنان که اگر کسی از کار&zwnj;وباری بی&zwnj;خبر باشد به آن غرضِ نهایی نخواهد رسید. از سویی ناکامی با ناپایداریِ زندگی در هم آمیخته است. ممکن است زندگی به سر آید و آدمی از آن طرفی نبسته باشد. از این رو گران&zwnj;ترین ناکامی ناکامی&zwnj;ای است آمیخته به این دو یعنی بی&zwnj;خبری و مرگ یا درنیافتنِ&zwnj; مقصودِ&zwnj; زندگی.<br />عاشق شو ارنه روزی کارِ جهان سر آید/ ناخوانده نقشِ مقصود از کارگاهِ هستی<br />حافظ در بیانِ ناکامی از عباراتِ &laquo;باد دادنِ&zwnj; خرمن&raquo; یا &laquo;آتش زدن به خرمن&raquo; و &laquo;باد به دست داشتن&raquo; بهره جسته است. گویا &laquo;آتش&raquo; و &laquo;باد&raquo; قصدِ ربودنِ توشۀ انسان کرده&zwnj;اند، به دمی حاصلِ چندین ساله را در کام می&zwnj;کشند و بر باد می&zwnj;دهند. ترسناک&zwnj;تر از همه &laquo;بادِ استغنا&raquo; است که هیچ چیز در برابرش یارایِ پایداری ندارد. اگر &laquo;نمازِ هفتصد&zwnj;هزارسالۀ ابلیس را به چیزی نخرند&raquo;[1] طاعاتِ انسان را چه جایِ پایداری است.<br />زمانه گر بزند آتشم به خرمنِ عمر/ بگو بسوز که بر من به برگِ کاهی نیست<br />حافظ از دولتِ عشقِ تو سلیمانی شد/ یعنی از وصل تواَش نیست به جز باد به دست<br />به هوش باش که هنگامِ بادِ استغنا/ هزار خرمنِ طاعت به نیم جو ننهند<br />ناکامیِ دیگر نرسیدن به مقصد و منزل است.<br />هر راهرو که ره به حریمِ درش نبرد/ مسکین برید وادی و ره در حرم نداشت<br />هشدارِ حافظ این است که به هر حال ناکام و نامراد از این دنیا خواهیم رفت. نخست به این سبب که از این دنیا نمی&zwnj;توان چیزی با خود برد، دیگر به این خاطر که هیچ چیز از آدمی بر جای نخواهد ماند حتا یادی.<br />جمشید جز حکایتِ جام از جهان نبُرد/ زنهار دل مبند بر اسبابِ دنیوی<br />نه تنها شد ایوان و قصرش به باد/ که کس دخمه نیزش ندارد به یاد</p>
<br />
<p style="text-align: center;"><br />تنهایی و غربت و هجران</p>
<br />
<p style="text-align: justify;">دو تنها و دو سرگردان دو بی&zwnj;کس<br />دد و دامت کمین از پیش و از پس<br />ترس از تنهاییِ ذاتیِ انسان است؛ تنها ماندنش با سرنوشتِ خویش و هجران از یاران و رفیقان.<br />فرصت شمار صحبت کز این دوراهه منزل/ چون بگذریم دیگر نتوان به هم رسیدن&nbsp;&nbsp;<br />در کلامِ حافظ ترس از سفر مشهود است.<br />همّتم بدرقۀ راه کن ای طایرِ قدس/ که دراز است رهِ مقصد و من نوسفرم<br />زین سفر گر به سلامت به وطن باز رسم/ نذر کردم که هم از راه به میخانه روم<br />برای حافظ هجران تهدید و ترسی همیشگی است. این ترس را با عباراتِ &laquo;کمینِ سنگ&zwnj;اندازِ هجران&raquo; و &laquo;ترس از هجر&raquo; و &laquo;خوفِ هجر&raquo; بیان کرده است.<br />مقالاتِ نصیحت&zwnj;گو همین است/ که سنگ&zwnj;اندازِ هجران در کمین است<br />چرا حافظ چو می&zwnj;ترسیدی از هجر/ نکردی شکرِ ایّامِ وصالش<br />ز خوفِ هجرم ایمن کن اگر امّیدِ آن داری/ که از چشمِ بداندیشان خدایت در امان دارد</p>
<br />
<p style="text-align: center;"><br />بلا و سختی</p>
<br />
<p style="text-align: justify;">در طریقِ عشقبازی امن و آسایش بلاست<br />ریش باد آن دل که با دردِ تو خواهد مرهمی<br />بلا و سختی و دشواری چیزی است که آدمیان از سرِ طبع از آن گریزانند، اما حافظ خواهانِ آن است. خواهانِ راهِ بلا و داغ&zwnj;ها و تیغ&zwnj;ها و رنج&zwnj;ها و آتش&zwnj;هاست به امیدِ آنکه راه به جایی برد.<br />زِ مشکلاتِ طریقت عنان متاب ای دل/ که مردِ راه نیندیشد از نشیب و فراز<br />ناز پروردِ تنعّم نبرَد راه به دوست/ عاشقی شیوۀ رندانِ بلاکش باشد<br />در عهدی که انسان بست ناگزیر از بلا دیدن است. بنا بر این چاره&zwnj;ای جز کشیدنِ این بلای همیشگی نمی&zwnj;بیند.<br />مقامِ عیش میسّر نمی&zwnj;شود بی&zwnj;رنج/ بلیٰ به حکمِ بلا بسته&zwnj;اند عهدِ اَلست<br />نه این زمان دلِ حافظ در آتشِ هوس است/ که داغدارِ ازل همچو لالۀ خودروست<br />در این خیال به سر شد زمانِ عمر و هنوز/ بلای زلفِ سیاهت به سر نمی&zwnj;آید<br />راهی ندارد جز صبر و غم نخوردن&zwnj;.<br />گرچه منزل بس خطرناک است و مقصد بس بعید/ هیچ راهی نیست کان را نیست پایان غم مخور<br />گرت چو نوحِ نبی صبر هست در غمِ طوفان/ بلا بگردد و کامِ هزارساله برآید<br />البته بلا کشیدن را فقط درخورِ خواست&zwnj;های گران می&zwnj;داند و گرنه &laquo;خونِ دل خوردن&raquo; برای رسیدن به بهشت هم شایسته نیست.<br />دولت آن است که بی خونِ دل آید به کنار/ ور نه با سعی و عمل باغِ جنان این همه نیست<br />چه آسان می&zwnj;نمود اول غمِ دریا به بویِ سود/ غلط کردم که این طوفان به صد گوهر نمی&zwnj;ارزد<br />شکوهِ تاجِ سلطانی که بیمِ جان در او درج است/ کلاهی دلکش است امّا به ترکِ سر نمی&zwnj;ارزد<br />حافظ هر چیزی را که گرفتاری آورد با بلا ترکیب کرده و ترکیب&zwnj;هایی مانندِ &laquo;طوفانِ بلا&raquo; و &laquo;سیلِ بلا&raquo; و &laquo;تیرِ بلا&raquo; و &laquo;دامِ بلا&raquo; ساخته است.<br />ما چو دادیم دل و دیده به طوفانِ بلا/ گو بیا سیلِ غم و خانه ز بنیاد ببر<br />در رهِ عشق که از سیلِ بلا نیست گذار/ کرده&zwnj;ام خاطرِ خود را به تمنّایِ تو خوش<br />زلفِ دلبر دامِ راه و غمزه&zwnj;اش تیرِ بلاست/ یاد دار ای دل که چندینت نصیحت می&zwnj;کنم<br />&nbsp;<br />ادامه دارد.<br /><br /><br /><br /></p>
</div>
</div>
<div style="text-align: justify;">۱. آشوری، عرفان و رندی در شعر حافظ، ۲۷۹.</div>
--- 
title: "بازخوانی معماری دبیرستان البرز| حمید زین‌ساز بروجردی" 
authors: asmaneh 
types: research 
featured: false
slug: n43x 
--- 
<p>دبیرستان البرز در زمان حکومت رضاشاه به دست میسیونرهای امریکایی به منزلۀ کالج و با نظام آموزشی متفاوت با نظام رایج ایران تأسیس شد. این مدرسه که به کالج امریکایی معروف بود، بعدها به دبیرستان البرز تغییر نام یافت. از آنجا که این مدرسه جزء اولین مدارس نوین ایران بود، الگوی کالبدی آن در بسیاری از مدارس ایران استفاده شد. مطالعه و تفسیر کالبد آن می&zwnj;تواند زمینه&zwnj;ساز شناخت مدارس پس از البرز چون هنرستان راه&zwnj;آهن تهران، مدرسۀ دخترانۀ انوشیروان و مدرسۀ ایرانشهر یزد و حتی مدارس کنونی باشد.</p>
<p>در این تحقیق، حمید زین&zwnj;ساز بروجردی، زمینه&zwnj;های پیدایش و سیر تحول معماری دبیرستان البرز تهران یا کالج امریکایی سابق بررسی می&zwnj;کند. بدین منظور، می&zwnj;کوشد با بررسی سیاق فرهنگی و اجتماعی زمان تأسیس مدرسۀ البرز و اندیشۀ بانیان این مدرسه به شناخت و تفسیر صورت این بنا دست یابد. این تحقیق چهار فصل دارد. در فصل اول، &laquo;شناخت بستر شکل&zwnj;گیری مدرسۀ البرز&raquo;، سیاق فرهنگی جامعۀ ایران در دورۀ قاجاریه و پهلوی اول به ویژه تحولات نظام آموزش بررسی می&zwnj;شود. در فصل دوم، &laquo;بانیان مدرسۀ البرز&raquo;، بانیان این مدرسه و اندیشه&zwnj;ها و اهداف و فعالیت&zwnj;های آنان مطالعه می&zwnj;شود. فصل سوم، &laquo;معماری دبیرستان البرز&raquo;، بررسی و تحلیل کالبد بنا را در برمی&zwnj;گیرد. در فصل چهارم، &laquo;تأثیر بستر و عوامل انسانی بر شکل&zwnj;گیری مدرسۀ البرز و معماری آن&raquo;،&nbsp; نقش سیاق فرهنگی و اجتماعی در تأسیس این مدرسه و چگونگی بروز اندیشه&zwnj;های بانیان در کالبد بنا بررسی می&zwnj;شود.&nbsp;</p>
<p><strong>حمید زین&zwnj;ساز بروجردی. &laquo;بازخوانی معماری دبیرستان البرز&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: محمدرضا رحیم&zwnj;زاده. استاد مشاور: فرهاد فخار تهرانی. تهران: دانشگاه شهید بهشتی، ۱۳۸۹.</strong></p>
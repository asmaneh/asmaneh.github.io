--- 
title: "زندگی در میان دود‌کش‌های بدون دود: مرثیه‌ای برای حادثۀ غمبار ساختمان پلاسکو" 
authors: safaeipour 
types: blog 
tags: پلاسکو,ساختمان,هادی,صفایی‌پور,آسمانه,مطالعات,معماری,ایران,تاریخ 
featured: false
featureImg: "/assets/img/posts/WYVNZ.jpg" 
slug: WYVNZ 
gallery: 
- image_path: "/assets/img/posts/WYVNZ.jpg" 
  title: "زندگی در میان دود‌کش‌های بدون دود: مرثیه‌ای برای حادثۀ غمبار ساختمان پلاسکو" 
- image_path: "undefined" 
  title: "" 
 
excerpt: "بی‌تدبیری و بی مسئولیتی مسئولین درست، سهل‌انگاری و حرص مالکان هم قبول، اینکه آتش نشانان فداکار، این فرزندان عزیز و مظلوم این خاک، نزد پروردگارشان مأجورند هم حقیقتیست ابدی و دِینیست همیشگی بر ما و تاریخ ما. اما در این ساعات، مسأله‌ دیگری هم  مدام در گوش من زنگ می‌زند. اینکه ریشه‌های وقوع این مصیبت را باید در کجا جستجو کرد؟ عامل اصلی این حادثه چیست؟" 
--- 
<div>
<div>
<p style="text-align: justify;">بی&zwnj;تدبیری و بی مسئولیتی مسئولین درست، سهل&zwnj;انگاری و حرص مالکان هم قبول، اینکه آتش نشانان فداکار، این فرزندان عزیز و مظلوم این خاک، نزد پروردگارشان مأجورند هم حقیقتیست ابدی و دِینیست همیشگی بر ما و تاریخ ما. اما در این ساعات، مسأله&zwnj; دیگری هم &nbsp;مدام در گوش من زنگ می&zwnj;زند. اینکه ریشه&zwnj;های وقوع این مصیبت را باید در کجا جستجو کرد؟ عامل اصلی این حادثه چیست؟ چه شده است که هنوز پس از گذشت 24 ساعت از حادثه، هیچ آمار دقیقی از کشته&zwnj;ها، زخمی&zwnj;ها و اتمام زمان امداد و نجات وجود ندارد. برای یافتن پاسخ این پرسش&zwnj;ها می&zwnj;خواهم برای لحظاتی، از این ثانیه&zwnj;های فرورفته در غم و غبار و آتش فاصله بگیرم و موضوع را کمی از دورتر بنگرم. اصلا دلیل بروز این مصائب غافلگیرکننده که گاه و بیگاه، بر سرِ ما آوار می&zwnj;شود چیست؟ چه &zwnj;شده که در لحظه&zwnj;ای که مقتدرانه همه تهدیدات خارجی را از خود دور کرده&zwnj;ایم، هر چند از گاهی بختک حادثه&zwnj;ای در اندازه حوادت تروریستی، مانند حادثه تصادف جوانانِ سرباز، فاجعه قطار سمنان و مصیبت برج پلاسکو شهر و زندگی ما را فرا می&zwnj;گیرد؟ دورتر که می&zwnj;روم، می&zwnj;بینم دور و برمان پُر است از مصائبی شاید بزرگتر که زندگی ما را احاطه کرده&zwnj;اند: آلودگی روز افزون هوا در کلان&zwnj;شهرها، تخریب بی&zwnj;محابای محیط زیست، خشک شدن رودخانه&zwnj;ها و دریاچه&zwnj;ها و محدودیت منابع آبی، آمار بی&zwnj;قاعده تلفات جاده&zwnj;ای و حتی نرخ بالای اعتیاد و طلاق در عمق خانواده&zwnj;های ما. معنای این همه بلای فراگیر چیست؟ آیا می&zwnj;توان وقوع همه را تصادفی دانست یا آنها به مدیریت یک فرد، جناح یا روش خاص ربط داد؟ آیا وقوع این تعداد حادثه، در سطحی چنین کلان در یک کشور، امری طبیعی است و فهرست کردن این همه در پس هم، یک سیاه نمایی متأثر از فضای مغموم این روزهاست در جامعه است؟</p>
<br />
<p style="text-align: justify;">من باور دارم که مصائب این روزهای ما، نه تصادفی است، نه غافلگیرانه، نه مربوط به فرد، جناح و یا سلیقه&zwnj;ای خاص. فکر می&lrm;کنم که این رویدادها به هم مربوطند و ریشه در وضعیت فرهنگی کشور دارند. آنچه ما را به مصافِ این مشکلات می&zwnj;برد، وضعیتی نابسامانیست که ما طی بیش از دو قرن، نسبت به امر توسعه و تجدد داریم. مسأله اصلی آن نیست که ما طی این مدت از قطار توسعه بازمانده&zwnj;ایم. بلکه مشکل اساسی، کج&zwnj;فهمی تاریخی است که در این دوران نزد دولت&zwnj;مردان ما شکل گرفته است و گویی قرار نیست به این زودی&zwnj;ها اصلاح شود. این سوء تفاهم از آنجا برآمده که ما دست&zwnj;یابی به مظاهر و محصولات توسعه را با طی کردن فرایند ذاتی آن اشتباه گرفته&zwnj;ایم. از این منظر، با اندکی تساهل می&zwnj;توان گفت ما هنوز در نسبتی که در عصر قاجار با غرب و امر توسعه داشته&zwnj;ایم باز مانده&zwnj;ایم. از آن دوران، ما وقتی با یکی از محصولات تجدد روبرو می&zwnj;شویم، به هوای توسعه و توسعه یافتگی، با انتخاب کوتاه&zwnj;ترین مسیر، صورت آن محصول را تقلید می&zwnj;کنیم. اینچنین است که از میان فرازهای متعدد و متوالی توسعه، بر آخرین مرحله و وجه ملموس&lrm; و محسوس آن، یعنی بر مرحله&zwnj;ی &laquo;ساختن&raquo;، آن هم به صورتی سطحی و سخیف تمرکز می&lrm;نماییم. این برداشت از تجدد را آندره گدار در کتاب آثار ایران خود شرح می&zwnj;دهد. وی اشاره می&zwnj;کند که معماران عصر قاجار، با دیدن کارت پستال&zwnj;های خانه&zwnj;های اروپایی و تصویر دودکشی که بر بام آنها نصب شده است، بر روی ساختمان خود دودکش می&zwnj;گذارند. بی&zwnj;آنکه اصلا دود و مجرای دودی در ساختمان وجود داشته باشند. این برداشت &laquo;کارت پستالی&raquo; از توسعه و تجدد، هنوز هم در کشور جاریست. تصمیمات کلان ما حاکی از آن است که ما هنوز درک نکرده&zwnj;ایم که محصولات عصر تجدد، حاصل بروز یک نیاز و پاسخگویی حکیمانه به آن هستند. پاسخی که برآمده از منطق درونی نیاز و بستری زاینده آن است. اینچنین است که هر روز و هر روز، ایران به خودروها، کارخانه&zwnj;ها، وسایل ارتباط جمعی و امکانات شهرنشینی جدید مجهز می&zwnj;شود اما با حلِ یک مشکل، چند مشکل تازه بروز می&zwnj;کند. واقعیت آن است که دودکش&zwnj;های تازه از فرنگ آمده، که بر بام شهرهای ما ظاهر شده است، کاغذی و بی&zwnj;حاصلند، و دودی از آنها خارج نمی&zwnj;شود. دودی هم اگر خارج شود، پدیده&zwnj;ای تلخ و ناشناخته است که در چشم ما فرو می&zwnj;رود. خودروها و جاده&zwnj;های ما عامل کشتار ماست، بزرگراه&zwnj;ها مایه دیر رسیدن، کشاورزی ما مایه کم&zwnj;آبی، سرپناه&zwnj;ها آواری در وقت زلزله، دانشگاه&zwnj;ها عامل بی&zwnj;کاری و ازدواج&zwnj;ها مقدمه طلاق. ما صورت&zwnj;های توسعه را دوست داریم اما آداب تحقق آن را نه می&zwnj;شناسیم و نه به آنها تن می&zwnj;دهیم.</p>
<br />
<p style="text-align: justify;">شهر تهران، آینه تمام نمای این کلاف سردرگم است. توسعه در تهران، دشت&zwnj;های جنوب را دچار نشست می&shy;&zwnj;کند و زمین&zwnj;های شمال را از سیما و خنکای البرز محروم می&zwnj;سازد. در این شرایط ما در میان پوسته&zwnj;ای اغواکننده از تجدد زندگی می&zwnj;کنیم؛ کارت پستالی از یک شهر مدرن؛ نمایی زرق و برق دار که تنها و تنها به کار تفاخر مدیران شهری می&zwnj;آید. شهری با داشتن پل بنفش کابلی، برج&zwnj;هایی با نماهای لوکس، خودروهای گران قیمت در تردد؛ که تهی از ساختارهای انسجام دهنده است. شهری که هیچ نقشه&zwnj; کامل و به روزی از تأسیسات شهری آن وجود ندارد. این شهر، بر روی زمین&zwnj;های در حال نشست نشسته؛ بخش عمده&zwnj;ای از بافت آن دچار فرسودگیست؛ با یک تعطیلی چند روزه در ترافیکی سنگین حبس می&zwnj;شود؛ و در روزهای عادی، طی کردن مسیر خانه تا محل کار در آن، ساعت&zwnj;ها طول می&zwnj;کشد. در این شرایط، گاهِ حادثه که می&lrm;رسد، این تصویر فانتزی فرو می&zwnj;ریزد و وضعیت حقیقی ما برهنه و عریان، نمایان می&zwnj;شود. می&zwnj;خواهم حالا که هنوز طعم تلخ دود و گوگرد در مزاجمان است، بگویم که به باور من تا چرخ توسعه کشور بر این مدار می&zwnj;چرخد، متأسفانه وضع ما به همین منوال خواهد بود. ما بر روی یک گسل فرهنگی-اجتماعی زیست می&zwnj;کنیم. زلزله تهران بیاید یا نه، ما از همین لحظه باید آماده کشتارهای وسیع و فاجعه&zwnj;های مصیبت&zwnj;بار باشیم. حال که در هوای غم&zwnj;بار فاجعه فرو رفته&zwnj;ایم، با کمال شرمندگی و تأثر می&zwnj;خواهم بگویم این حوادث، نه دیروز و امروز، و نه فردا و فرداها، امری تصادفی و غافلگیرکننده نخواهد بود. ما هر چه که بیشتر و سریعتر به درون جهان تکنولوژیک تجدد فرو می&zwnj;رویم، باید به فقدان هر روزه&shy;&zwnj;ی فرزندان این آب و خاک، قطع عضو کارگران ساختمانی، سوختن دانش&zwnj;آموزان مناطق محروم، غرق شدن نجات غریقان، خفگی مادران، و مرگ دسته&zwnj;جمعی آتش&zwnj;نشانان&shy;&zwnj;مان عادت کنیم. ما بی&zwnj;مهابا به میان بزرگراهِ تجدد پریده&zwnj;ایم و باید به زیستن درمیان حادثه&zwnj;های مرگبار خو بگیریم.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;">تست</p>
<p style="text-align: justify;">&nbsp;</p>
</div>
</div>
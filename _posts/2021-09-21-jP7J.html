--- 
title: "برگزاری جلسۀ دفاع از پایان‌نامۀ کارشناسی ارشد| شیوۀ هم‌نشینی خانه‌ها در روستای کوخرد، بستک| سعیده جوقه‌سالار" 
authors: asmaneh 
types: news 
tags: دفاع,کارشناسی ارشد,مطالعات معماری,بستک,کوخرد,هم‌نشینی,سعیده جوقه‌سالار 
featured: false
featureImg: "/assets/img/posts/jP7J.jpg" 
slug: jP7J 
gallery: 
- image_path: "/assets/img/posts/jP7J.jpg" 
  title: "برگزاری جلسۀ دفاع از پایان‌نامۀ کارشناسی ارشد| شیوۀ هم‌نشینی خانه‌ها در روستای کوخرد، بستک| سعیده جوقه‌سالار" 
 
excerpt: روستای کوخرد از قدیم‌ترین روستاهای شهرستان بستک در استان هرمزگان است. خانه‌های این روستا، که در ابتدا در بافتی متراکم و فشرده استقرار یافته بودند، به تدریج و با گسترش روستا از یکدیگر فاصله گرفتند و صورتی پراکنده به بافت مسکونی روستا بخشیدند که با هستۀ اولیۀ آن تفاوت دارد. در این تحقیق این پرسش را مطرح کرده‌ایم که در دوره‌های مختلف تاریخ روستا خانه‌ها چه شیوه‌هایی از هم‌نشینی را برگزیدند و چه عواملی موجب تفاوت در کیفیت هم‌نشینی آنها شده است؟ 
--- 
<ul style="list-style-type: circle;">
<li style="text-align: justify;">برگزاری جلسۀ دفاع از پایان&zwnj;نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی</li>
<li style="text-align: justify;"><strong>شیوۀ هم&zwnj;نشینی خانه&zwnj;ها در روستای کوخرد، بستک| سعیده جوقه&zwnj;سالار</strong></li>
<li style="text-align: justify;">استاد راهنما: دکتر محمد غلامعلی فلاح</li>
<li style="text-align: justify;">داوران: دکتر زهره تفضلی، دکتر مهنام نجفی</li>
<li style="text-align: justify;">زمان: چهارشنبه ۳۱ شهریور ۱۴۰۰، ساعت ۱۰</li>
</ul>
<p style="text-align: justify;">روستای کوخرد از قدیم&zwnj;ترین روستاهای شهرستان بستک در استان هرمزگان است. خانه&zwnj;های این روستا، که در ابتدا در بافتی متراکم و فشرده استقرار یافته بودند، به تدریج و با گسترش روستا از یکدیگر فاصله گرفتند و صورتی پراکنده به بافت مسکونی روستا بخشیدند که با هستۀ اولیۀ آن تفاوت دارد. در این تحقیق این پرسش را مطرح کرده&zwnj;ایم که در دوره&zwnj;های مختلف تاریخ روستا خانه&zwnj;ها چه شیوه&zwnj;هایی از هم&zwnj;نشینی را برگزیدند و چه عواملی موجب تفاوت در کیفیت هم&zwnj;نشینی آنها شده است؟</p>
<p style="text-align: justify;">برای پاسخ به این پرسش با بهره&zwnj;گیری از راهبرد توصیف و طبقه&zwnj;بندی و با مطالعۀ میدانی کوخرد و مصاحبه با ساکنان روستا کیفیت&zwnj;های مختلف هم&zwnj;نشینی خانه&zwnj;های کوخرد، از زمان شکل&zwnj;گیری روستا تا سال ۱۳۴۶، شناسایی و عوامل موثر بر آن معرفی شد. در فصل نخست پایان&zwnj;نامه بیان شده است که هم&zwnj;نشینی خانه&zwnj;ها به چه معناست؛ فصل دوم به روستای کوخرد و بستر طبیعی و بافت مسکونی آن پرداخته است؛ در فصل سوم نیز تاریخ این روستا بر مبنای کیفیت هم&zwnj;نشینی خانه&zwnj;های آن به سه برهه تقسیم و روایتی از شکل&zwnj;گیری و گسترش روستا عرضه شده است؛ روایتی که بیان می&zwnj;کند در هر دوره کیفیت هم&zwnj;نشینی خانه&zwnj;های روستا چگونه بوده است و چه عواملی بر آن اثر کرده&zwnj;اند.&nbsp;</p>
<p style="text-align: justify;">در برهۀ اول خانه&zwnj;ها با فشردگی و انسجام زیاد کنار یکدیگر نشستند و هستۀ مسکونی متراکمی را شکل دادند؛ در برهۀ دوم میل به پراکندگی بیشتر در میان قطعات مسکونی ظاهر شد و در برهۀ سوم خانه&zwnj;ها آشکارا از یکدیگر فاصله گرفتند و از تراکم بافت مسکونی روستا کاستند. مهم&zwnj;ترین عواملی نیز که در هر دوره بر کیفیت هم&zwnj;نشینی این خانه&zwnj;ها اثر گذاشته&zwnj; چهار تاست: توپوگرافی زمین؛ وقوع سیلاب&zwnj;ها؛ امنیت؛ و روابط خویشاوندی. این عوامل چهارگانه در هر دوره به صورتی در طرز کنار هم نشستن خانه&zwnj;ها موثر بوده&zwnj;اند؛ گاه در جهت تراکم بیشتر خانه&zwnj;ها و گاه در جهت پراکنده ساختن آنها.</p>
<p style="text-align: justify;">&nbsp;</p>
<p style="text-align: justify;">از این پیوند می&zwnj;توانید از طریق برنامۀ ادوبی کانکت به صورت مهمان در جلسه شرکت کنید: <a href="http://194.225.24.96/defa-memari-4" target="_blank" rel="noopener">http://194.225.24.96/defa-memari-4</a></p>
--- 
title: "درس‌هایی معمارانه از موسیقی کبیر فارابی| فرناز خندان" 
authors: asmaneh 
types: research 
featured: false
slug: srff 
--- 
<p>با شروع مدرنیته و گسست فرهنگی حاصل از آن فهم ما در دو حوزۀ قرائت و انشای معماری گذشته دچار نقص شده است. از طرفی منابع مکتوبی که مستقیم به معماری پرداخته باشد و بتواند ما را در فهم و درک معماری گذشته یاری دهد، محدود است. از این رو برای شناخت معماری گذشته می&zwnj;توان به منابعی پرداخت که ریشه در فرهنگ گذشته دارد و در باب صناعت نگاشته شده&zwnj;اند اما لزوماً معماریانه نیستند. این منابع از آن روی که به صناعتی پرداخته&zwnj;اند، بر بینش ما در فهم صنایع از جمله معماری می&zwnj;افزاید. از میان آثاری که به صناعت پرداخته&zwnj;اند، بیشترین رساله&zwnj;ها در باب موسیقی است. عموماً نویسندگان این رساله&zwnj;ها فیلسوفانی هستند که آثارشان از چنان جامعیتی برخوردار است که می&zwnj;تواند شروعی مناسب برای حل مسائل معماری باشد.</p>
<p>در این تحقیق، فرناز خندان، به بررسی رسالۀ موسیقی کبیر، نوشتۀ ابونصر فارابی، معلم ثانی، می&zwnj;پردازد. این کتاب مرجع تمام رسالات موسیقی فرهنگ ایرانی است و نگاه فیلسوفانۀ فارابی در فهم صناعت را می&zwnj;توان از آن دریافت و از این فهم در درک صناعت معماری نيز بهره برد. این تحقیق چهار فصل دارد. در فصل اول، &laquo;فارابی و کتاب موسیقی کبیر&raquo;، به بررسی مفاهیم اصلی در فهم صناعت از دریچۀ جهان&zwnj;بینی وحدانی فارابی و در فصل دوم، &laquo;صناعت و طبع سلیم&raquo;، به نسبت آن با انسان و فطرت سلیم می&zwnj;پردازد. در فصل سوم، &laquo;تحقیق در باب صناعت&raquo;، راه و روش تحقیق در باب صناعت و چگونگی فهم مبادی صناعت از نگاه فارابی را شرح داده است. در فصل چهارم، &laquo;عمل و نظر در صناعت&raquo;، به بحث پیرامون معنای عمل و نظر در صناعت و نسبت میان آنها می&zwnj;پردازد.</p>
<p><strong>فرناز خندان. &laquo;درس&zwnj;هایی معمارانه از موسیقی کبیر فارابی&raquo;. پایان&zwnj;نامۀ کارشناسی ارشد مطالعات معماری ایران. استاد راهنمای اول: دکتر هادی ندیمی، استاد راهنمای دوم: دکتر مهدی حجت. استاد مشاور: دکتر محمدرضا رحیم&zwnj;زاده. اردیبهشت۱۳۹۱.</strong></p>
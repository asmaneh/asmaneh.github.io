--- 
title: "عثمان حمدی و بازتعریف نقاشی‌های شرق‌شناسانه" 
authors: mirnezami 
types: blog 
featured: false
featureImg: "/assets/img/posts/GtcP.jfif" 
slug: GtcP 
gallery: 
- image_path: "/assets/img/posts/GtcP.jfif" 
  title: "عثمان حمدی و بازتعریف نقاشی‌های شرق‌شناسانه" 
- image_path: "/assets/img/posts/GtcP-1.jfif" 
  title: "تصویر ۱، عثمان حمدی Unknown author, Public domain, via Wikimedia Commons" 
- image_path: "/assets/img/posts/GtcP-2.jfif" 
  title: "تصویر ۲، گفت‌وگو جلوی مسجد، ح. ۱۹۰۶ Berko gallery, CC BY-SA 4.0 , via Wikimedia Commons" 
- image_path: "/assets/img/posts/GtcP-3.jfif" 
  title: "تصویر ۳، عثمان حمدی، دختر در حال مطالعه، ح. ۱۸۹۳. ازمیر، مجموعۀ خصوصی" 
- image_path: "/assets/img/posts/GtcP-4.jfif" 
  title: "تصویر ۴، عثمان حمدی، متأله، ۱۹۰۱، مجموعۀ خصوصی، استانبول" 
- image_path: "/assets/img/posts/GtcP-5.jfif" 
  title: "تصویر ۵، عثمان حمدی، پس از افطار، ۱۸۸۶. گالری ایش بانک ترکیه" 
 
--- 
<div>
<div>
<p>نوشتۀ زینب چلیک، ترجمۀ سیدمجید میرنظامی</p>
<p>&nbsp;یادداشت مترجم</p>
<p>متن زیر، بازنشر ترجمۀ بخش دوم جستاری از خانم زینب چلیک[۱] با عنوان &laquo;استعمارگری، شرق&zwnj;شناسی و کانِن[۲]&raquo; است که در شمارۀ ۳۹۲-۳۹۳ (آبان ۱۳۹۸) مجلۀ تندیس به چاپ رسید. او دربارۀ یکی از نقاشان امپراتوری عثمانی می&zwnj;نویسد که به&zwnj;رغم تحصیل در مکتب نقاشی شرق&zwnj;شناختی فرانسه، تصویری متفاوت از شرق را در نقاشی&zwnj;هایش ارائه کرده است. به نظر می&zwnj;رسد که بتوان با الهام از این نمونه&zwnj; پژوهش&zwnj;های مشابهی در زمینۀ تاریخ هنر و معماری ایران انجام داد. پژوهش&zwnj;هایی که هم بتوانند خود را از قید نگاه شرق&zwnj;شناسانۀ غربی&zwnj;ها رها کنند و هم در دام خودشرقی&zwnj;گری[۳] برخی از نویسندگان وطنی گرفتار نشوند.</p>
<p>&nbsp;عثمان حمدی</p>
<p>شهرهای خاور نزدیک و شمال افریقا غالباً اسیر تصور نوعی &laquo;شرق&raquo; خیالی می&zwnj;شدند که ساخته&zwnj;وپرداختۀ گفتمان ادبی و هنری اروپا در سدۀ نوزدهم بود؛ با وجود این، محیط سیاسی و اجتماعی-فرهنگی استانبول با الجزایر بسیار تفاوت داشت. سدۀ نوزدهم زمانۀ اصلاحات غربی&zwnj;کنندۀ عمیقی در امپراتوری عثمانی بود. با این حال، فرم&zwnj;ها و هنجارهای اروپایی را استعمارگران از بیرون به عثمانیان تحمیل نکردند؛ بلکه این اصلاحات از درون و به دست نخبگان حاکم پایه&zwnj;گذاری شد و با وارد کردن تخصص از جهان &laquo;پیشرفته&raquo; به مرحلۀ عمل در آمد. استانبول، پایتخت امپراتوری، محل اصلی این تجارب تازه بود؛ تجاربی که از سازمان&zwnj;دهی مجدد حکومت تا همۀ جنبه&zwnj;های تولید فرهنگی را در بر می&zwnj;گرفت.&nbsp;</p>
<p>&nbsp;عثمان حمدی (۱۸۴۲- ۱۹۱۰)، هنرمند برجسته، در چنین موقعی به دنیا آمد. او فرزند ادهم حمدی[۴]، وزیر اعظم، بود که او را، به&zwnj;ویژه، به امور فرهنگی گماشته بودند. عثمان حمدی به لطف پدرش از آموزش ممتاز بهره برد که شامل چند سال تحصیل در پاریس می&zwnj;شد. در آنجا جذب آتلیۀ گوستاو بولانژه[۵] و به&zwnj;احتمالْ آتلیۀ ژان-لئون ژروم[۶] شد. آثار خود او تحت تأثیر فنی و مضمونیِ مکتب شرق&zwnj;شناسی[۷] فرانسه بالید. با وجود این، &laquo;صحنه&zwnj;هایی از شرق&raquo; که کشیده است حاوی نقدهایی تند و سرسختانه بر جریان اصلی نقاشی&zwnj;های شرق&zwnj;شناختی است. این نقاشی&zwnj;ها نشانگر نوعی صدای مقاومت است که قدرتش را هم از جایگاه نقاش در مقام روشنفکری اهل عثمانی کسب کرده و هم آشنایی نزدیک او با چارچوب ذهنی، فنون و آداب آن مکتب. مردان و زنان در نقاشی&zwnj;های عثمان حمدی ــ که به سبک شرق&zwnj;شناختی جامه&zwnj;های رنگی بر تن کرده&zwnj;اند و در محیطی &laquo;اصیل&raquo; جای گرفته&zwnj;اند ــ انسان&zwnj;هایی در حالت تفکر، پرسشگری، و فعالیت تصویر شده&zwnj;اند و خبری از آن انفعال و فرمان&zwnj;برداری&zwnj;ای نیست که نقاشان اروپایی [در نقاشی&zwnj;هایشان] به شرقیان نسبت می&zwnj;دادند.</p>
<p>عثمان حمدی از نظرگاه انتقادی&zwnj;اش به مضامین اصلی نقاشان شرق&zwnj;شناس پرداخته؛ یعنی در جایگاه خودی&zwnj;ای در بین غیرخودی&zwnj;ها. او اسلام را دینی معرفی می&zwnj;کند که کنجکاوی فکری، گفت&zwnj;وگو، مناظره، و حتی شک&zwnj; را تشویق می&zwnj;کند (تصویر ۲). در نقاشی&zwnj;های پیاپی&zwnj;اش، عالمان دین، که مشغول مطالعه و گفت&zwnj;وگو دربارۀ کتاب&zwnj;هایند، طوری راست ایستاده&zwnj;اند که مبیّن شأن انسانی آنان است و در زمینۀ آنان، جزئیات معماری با دقت بسیار پرداخت شده است.[۸] نقاشی&zwnj;هایی که عثمان حمدی از صحنه&zwnj;های زندگی خانگی ترسیم کرده، جانشینی درخور توجه برای انبوهی از منظره&zwnj;های آشنا و تحریک&zwnj;کننده از حرم&zwnj;سراها و حمام&zwnj;هاست که نقاشان فرانسوی کشیده&zwnj;اند. چند تا از آثار او زوجی را در محیط خانگیِ آرام نشان می&zwnj;دهد؛ مرد نشسته&zwnj;ای که زن با قهوه از او پذیرایی می&zwnj;کند.[۹] گرچه نقاش دربارۀ ساختار سلسله&zwnj;مراتبی خانواده چون&zwnj;وچرا نکرده است، مردِ این خانه آن شخص قَدَرقدرت، بی&zwnj;اخلاق، و فرمان&zwnj;روای مستبدی نیست که در نقاشی&zwnj;های اروپایی تصویر شده است و از سلطه&zwnj;اش بر بیست&zwnj;بیست زنی که در خدمت و کام&zwnj;جویی اویند لذت می&zwnj;برد. در عوض، گفت&zwnj;وگویی را نشان می&zwnj;دهد که روابط جنسیتیِ نقاشی&zwnj;های شرق&zwnj;شناسانه را از نو تعریف می&zwnj;کند.</p>
<p>&nbsp;زمانی که عثمان حمدی در نقاشی&zwnj;هایش بر زنی تنها متمرکز می&zwnj;شود، تأثیر [نگاه انتقادی&zwnj;اش] از این هم شدیدتر می&zwnj;شود. &laquo;دخترِ در حالِ مطالعه&raquo; (حدود ۱۸۹۳) (تصویر ۳) پاسخ او به نقاشی&zwnj;های شرق&zwnj;شناختی بی&zwnj;شماری با موضوع کنیزان حرمسرای[۱۰] لم&zwnj;داده بر پشتی بود. این نقاشی زن جوانی را نشان می&zwnj;دهد که روی کاناپه&zwnj;ای دراز کشیده و غرق خواندن کتابی است. حالت آرام و بی&zwnj;تکلفش حاکی از این است که او متنی مذهبی نمی&zwnj;خواند، بلکه شاید اثری ادبی در دست دارد. ترکیب&zwnj;بندی اثرْ کولاژی از جزئیات آشنای شرق&zwnj;شناسانه است، اما قفسۀ پر از کتابِ پشت سرش بر نقش مهم مطالعه در زندگی او گواهی می&zwnj;دهد. پس، در این نقاشی &laquo;دخترْ&raquo; ذهنِ اندیشمند و حیات فکری&zwnj;اش را، که نقاشان شرق&zwnj;شناس پاک کرده بودند، باز می&zwnj;ستاند.</p>
<p>&nbsp;عمان حمدی، برخلاف برخی از کارنماهای آثارش در سالن&zwnj;های پاریس و نمایشگاه&zwnj;های جهانی، در تلاش بود که جایگاه معرفت&zwnj;شناختی بازنمایی&zwnj;های شرق&zwnj;شناسانه را که در فرانسه نادیده گرفته می&zwnj;شد تصحیح کند؛ چیزی که در گفتمان تاریخ هنر دربارۀ شرق&zwnj;شناسی تا همین اواخر وارد نشده بود.</p>
<p>&nbsp;با این حال، این برهه از تاریخ سرکوب&zwnj;شده نمونه&zwnj;ای استثنایی نیست، بلکه بخشی از بحث&zwnj;های میان روشنفکران عثمانی در آن زمان بود. احمد مدحت[۱۱]، نویسنده&zwnj;ای اهل عثمانی، با تمسخرْ کلیشۀ کنیزان عثمانی در خیال&zwnj;پردازی اروپایی را در کتاب &laquo;گردشی در اروپا[۱۲]&raquo; بیان کرده است[۱۳]:</p>
<p>&nbsp;این تنِ دوست&zwnj;داشتنی با بی&zwnj;قیدی روی کاناپه&zwnj;ای لمیده است. یکی از دمپایی&zwnj;های مرواریدنشانش روی کف&zwnj;پوش قرار دارد، درحالی&zwnj;که آن یکی از نوک پنجۀ پایش آویزان است. از آنجایی که جامه&zwnj;اش برای آرایش است نه پیرایش، ساق&zwnj;هایش که از کاناپه آویزان است نیمه&zwnj;برهنه&zwnj;اند و شکم و پستان&zwnj;هایش را پارچه&zwnj;ای پوشانده که به نازکی و شفافی یک رؤیاست... .&nbsp; در دهانش ته سیاهرنگ لولۀ قلیان است، لوله&zwnj;ای که همچون ماری پیچ&zwnj;وتاب می&zwnj;خورد... . غلامی سیه&zwnj;چرده او را باد می&zwnj;زند. [۱۴]</p>
<p>&nbsp;احمد مدحت، همانند عثمان حمدی، این تصویر جعلی از کنیزان را تصحیح می&zwnj;کند:</p>
<p>&nbsp;این همان زن شرقی است که اروپا تاکنون ترسیم کرده است... . [غربی&zwnj;ها] این&zwnj;طور انگاشته&zwnj;اند که این فرد بانوی خانه&zwnj;اش، زن همسرش، و مادر فرزندش نیست، بلکه فقط خدمتکاری برای لذت بردن مرد صاحب&zwnj;خانه است. عجب پندار نادرستی![۱۵]</p>
<p>&nbsp;گرچه محدودیت&zwnj;های این نوع از واکنش را، که قصدش جایگزین&zwnj;کردن یک حقیقت یا بازنمایی متداول با نوع دیگری از آن است، باید در نظر گرفت، ورود آن به گزارش&zwnj;های تاریخ هنرْ بر غنا و پختگی مفهوم &laquo;کانن&raquo; می&zwnj;افزاید. صدای دیگربودگی&zwnj;های خاصی که فرهنگ والا تاکنون مسکوت گذاشته است، کم&zwnj;کم وارد گفت&zwnj;وگو می&zwnj;شوند، و در نتیجه، معانی و آثار هنری را پیچیده می&zwnj;کنند و میراث تاریخ&zwnj;نگارانه&zwnj;ای را که به ما رسیده&zwnj;است، بر هم می&zwnj;زنند. این کار، به نوبۀ خود، به مجادله با آن صورت&zwnj;بندی&zwnj;های فروکاهنده و آشنایی کمک می&zwnj;کند که روابط اجتماعی-سیاسی را توضیح می&zwnj;دهند و این صورت&zwnj;بندی&zwnj;ها را از نو و این بار با غنای اجتماعی&zwnj;شان پی می&zwnj;ریزد.[۱۶] افزون بر این، همان&zwnj;طور که گایاتری اسپیواک اظهار می&zwnj;کند، وقتی &laquo;گفتمان هژمونیک&raquo; به قصد &laquo;اشغال جایگاه دیگری&raquo; خود را از نو جابه&zwnj;جا می&zwnj;کند، این گفتمان، در معرض نوعی دگرگونی اساسی قرار می&zwnj;گیرد، در معرض استعمارزدایی از خودش.[۱۷]</p>
</div>
</div>
<div dir="ltr">1. Zeynep Çelik</div>
<div>
<p>استاد تاریخ معماری در مؤسسۀ فناوری نیوجرسی است.</p>
</div>
<div dir="ltr">2. Çelik, Z. (1996). Colonialism, orientalism and the canon. The Art Bulletin, v78(n2), p202(4).</div>
<div dir="ltr">3. self-orientalisation</div>
<div dir="ltr">4. Ethem hamdi</div>
<div>
<p>منظور &laquo;ابراهیم ادهم پاشا&raquo; است. م.</p>
</div>
<div dir="ltr">5. Gustave Boulanger</div>
<div dir="ltr">6. Jean-Leon Gerome</div>
<div dir="ltr">7. Orientalist school</div>
<div>۸. برای مثال، گفت&zwnj;وگو در جلوی مسجد (تصویر ۲) سه مدرس را تصویر می&zwnj;کند که یکی مشغول مطالعه با صدای بلند ( شرح و تفسیر؟) کتابی است، درحالی&zwnj;که دو نفر دیگر خاموش&zwnj;اند و با دقت تمام گوش می&zwnj;دهند و کتاب&zwnj;هایشان را در دست گرفته&zwnj;اند. نقاشی متأله (تصویر ۴) (۱۹۰۱، مجموعۀ خصوصی، استانبول) روی یک مرد متمرکز است که در مسجد مشغول مطالعه است؛ روی زمین و در قفسۀ پشت او کتاب&zwnj;های دیگری قرار دارند. برای مطالعۀ تحلیل هوشمندانۀ نقاشی&zwnj;های عثمان حمدی، بنگرید به</div>
<div>
<p dir="ltr">Ipek Aks&uuml;g&uuml;r Duben, &ldquo;Osman Hamdi ve Orientalism,&rdquo; Tarih ve Toplum, no. 41, May 1987, 283-90.</p>
</div>
<div>۹. برای نمونه، کنج قهوه&zwnj;خانه (۱۸۷۹، مجموعۀ خصوصی، استانبول) و پس از افطار (۱۸۸۶، گالری ایش&zwnj;بانک ترکیه) (تصویر ۵).</div>
<div dir="ltr">10. odalisque</div>
<div dir="ltr">11. Ahmed Mithad</div>
<div dir="ltr">12. Avrupa&rsquo;da Bir Cevelan</div>
<div>۱۳. برای مطالعه دربارۀ گرایش به &laquo;تصحیح&raquo; بازنمایی&zwnj;های نادرست، بنگرید به</div>
<div>
<p dir="ltr">Zeynep Çelik and Leila Kinney, &ldquo;Ethnography and Exhibitions at the Expositions Universelles,&rdquo; Assemblage, no 13, Dec. 1990, 40-41.</p>
</div>
<div dir="ltr">14. Ahmed Mithad, Avrupa&rsquo;da Bir Cevelan, Istanbul, 1890, 164-65. My translation.</div>
<div>۱۵. همان&nbsp;</div>
<div dir="ltr">16. Edward Said, The World, the Text ,the Critic, Cambridge, Mass., 1983, 23.</div>
<div dir="ltr">17. Gayatri Chakravorty Spivak, The Post-Colonial Critic, New York /London, 1989, 121.</div>
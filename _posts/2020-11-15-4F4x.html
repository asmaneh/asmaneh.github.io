--- 
title: "حفاظتِ تفویضی از شهرهای اسلامی در عجایب‌نگاری‌های مسلمانان در سده‌های میانه: کارکرد و صورت طلسم‌های شهری| محمدمهدی طاهری، دنیا معصومی" 
authors: asmaneh 
types: bap 
categories: articles 
tags: شهر اسلامی,سده‌های میانهٔ اسلامی,عجایب‌نگاری‌های مسلمانان,محمدمهدی طاهری,دنیا معصومی,طلسم شهری,تاریخ شهر,تاریخ معماری 
featured: false
slug: 4F4x 
--- 
<p>بنا بر منابع دورۀ اسلامی، شهرنشینان بخشی از وظیفۀ حفاظت از خود و شهرشان را به دیگران تفویض می&zwnj;کنند و مراد از حفاظت تفویضی این است که عاملی به جز شخص یا شهر تحت حفظ، حافظ جان و مال مردم شود. در میان انواع راه&zwnj;های حفاظت تفویضی، از مقوله&zwnj;های کمتر کاویده&zwnj;شده استفاده از طلسم&zwnj;هایی است که در پندار مردم سده&zwnj;های میانه، کارکردهای متنوعی به آنها منسوب بوده است: حفظ شهر از گزند حیوانات و آفات؛ حفظ شهر از بلایای طبیعی و عوامل جوّی؛ حفظ معادن و منابع شهر از دستبرد اغیار؛ مدیریت انسانی در قالب افزایش همدلی بین مردم و جلوگیری از بعضی جرم&zwnj;ها؛ و حفظ ابنیۀ عمومی. این دسته از طلسم&zwnj;ها را که گستره&zwnj;ای در مقیاس یک شهر داشته&zwnj;اند، می&zwnj;توان &laquo;طلسم شهری&raquo; نام نهاد که در صورت&zwnj;های بسیار متعددی، اگرچه معمولاً با استفاده از سنگ، ساخته می&zwnj;شدند: مجسمه و تندیس&zwnj;های دوبعدی (تراشیده&zwnj;شده روی زمین یا دیوار) و سه&zwnj;بعدی؛ مناره؛ و خانه.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="https://jihs.ut.ac.ir/article_76219.html">https://jihs.ut.ac.ir/article_76219.html</a></p>
--- 
title: "خردگرایی در معماری سنتی" 
authors: r.mojtahedzadeh 
types: blog 
featured: false
slug: tK4g 
--- 
<div>
<div>
<p>یکی از منظرهای جذاب و مورد توجه در بررسی&zwnj; معماری سنتی کشورمان پرداختن به جنبه&zwnj;های معنایی و ابعاد شهودی این معماری است. چنین منظری، علی&zwnj;رغم ابعاد روشنگرش، به نوعی حجاب این معماری نیز محسوب می&zwnj;شود؛ زیرا برخورد نزدیک و امروزی با آن را برای نوآموزان این عرصه، و گاه برای معماران حرفه&zwnj;ای و منتقدان تاریخ معماری نیز، مشکل می&zwnj;سازد. در چنین رویکردی کمتر وجوه منطقی و خردمحور معماری سنتی تحلیل می&zwnj;شود؛ و اغلب بر وحدت الگو و نظام&zwnj;های کلی حاکم بر بناهای سنتی تاکید می&zwnj;رود. حال آنکه تحلیل معمارانه بناهای سنتی با معیارهای حاکم بر تحلیل بنا -که عمدتا محصول شیوه&zwnj;های نوین آموزشی است- نشان می&zwnj;دهد اغلب آثار برجسته معماری سنتی نه تنها از شیوه واحدی در برخورد با مساله طراحی پیروی نمی&zwnj;کنند، که هریک از آنها، علی&zwnj;رغم وجود اشتراکات الگویی و محتوایی، بسته به ویژگیهای فضایی، عملکردی، موقعیتی (سایت) و نظایر آن، از راهکارهای متمایزی بهره برده و انعکاسی از خردمندی و خلاقیت معمارِان سنتی در برخورد با مسایل طراحی و سطوح مختلف معماری اند. این جنبه، وجهی از آثار معماری سنتی کشورمان است که به نظر می رسد توجه کمتری به آن معطوف شده است، حال آنکه همین جنبه از آثار سنتی است که می&zwnj;تواند در تحلیل معماری تاریخی ما &ndash;از جنبه&zwnj;های هندسی، فضایی، فرمی، عملکردی و نظایر آن- موثر افتاده، چشم انداز تازه&zwnj;ای برای شناخت و بهره&zwnj;گیری عملی و امروزی از این معماری را پیش روی مخاطبان قرار دهد.</p>
<p>البته چنین تحلیلی به معنای نادیده گرفتن وجوه شهودی و فرا عملکردی نهفته در این معماری نیست؛ بلکه به عکس این نگاه می&zwnj;تواند درآمدی برای درک جامع&zwnj;تر و کامل&zwnj;تر این وجوه نیز باشد. چنین نگاهی را با مرور مفهوم عقل در زمینه سنتی بهتر می توان توضیح داد. مفهومی از عقل که در تمدن ایرانی -خاصه ایران دوران اسلامی که شواهد مکتوب فراوانی از آن در دست است- مراد می&zwnj;گردد، مفهومی بسیط و تک بعدی نیست. دانشمندان مسلمان از دیرباز نظریات گوناگونی را پیرامون عقل و مراتب گوناگون آن ساخته و پرداخته&zwnj;اند؛ و بر مبنای این نظریات عقل را به انواعی تقسیم کرده&zwnj;اند. یکی از ساده&zwnj;ترین این تقسیم&zwnj;بندی&zwnj;ها، که معمولا در عرفان اسلامی به کار رفته و شاید برای معماران هم ناآشنا نبوده باشد، تقسیم عقل به دو مرتبه "عقل کلی" و "عقل جزوی" است. عقل کلی همان است که مستلزم شهود حقایق باطنی و به تعبیر مولانا &laquo;اسباب تدبیر سماست&raquo; و بنابراین ادراک هستی مطلق و جهان ماورای این جهان بدون آن ناممکن است. به این معنا عقل کلی را &laquo;عقل معاد اندیش&raquo; نیز می&zwnj;نامند. در مقابل عقل جزوی، مرتبه&zwnj;ای از عقل است که عمدتا به محاسبه امور دنیوی و ساماندهی زندگی این جهانی می&zwnj;پردازد و از این لحاظ می&zwnj;توان آن را &laquo;عقل معاش اندیش&raquo; نامید. هرچند در تفکر اسلامی &ndash;و خصوصا تفکر عرفانی- عقل کلی همواره بر عقل جزوی تقدم و برتری دارد، اما این امر به هیچ وجه به معنای جدایی میان این دو نیست. حتی به پشتوانه حدیث نبوی &laquo;من لا معاش له لا معاد له&raquo; می&zwnj;توان این دو را لازم و ملزوم یکدیگر به شمار آورد.[1] عقل جزوی همانگونه که گفتیم عقل تدبیر امور دنیوی است و بر این اساس قطعا می&zwnj;بایست چنین عقلی در ساماندهی امور زندگی، از فضای زندگی &ndash;که حوزه معماری است- تا بسیاری امور دیگر موثر بوده باشد. به تعبیر مولانا:</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; عقل جزوی عقل استخراج نیست&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; جز پذیرای فن و محتاج نیست</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; قابل تعلیم و فهم است این خرد&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; لیک صاحب وحی تعلیمش دهد</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; جمله حرفتها یقین از وحی بود&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; اول او، لیک عقل آن را می&zwnj;فزود</p>
<p>به این ترتیب می&zwnj;بینیم که عقل جزوی از منظر مولانا عقلی است که با فنون و حِرَف گوناگون سر و کار دارد؛ فنونی که اصل آنها همگی ریشه در وحی داشته اما بسط و توسعه آن با عقل جزوی است. نکته جالبتر آن است که مولانا این عقل را &laquo;خرد&raquo; می&zwnj;نامد یعنی همان اصطلاحی که امروزه معادل &laquo;عقل&raquo; در معنای مدرنیستی کلمه (Rationale) شناخته می&zwnj;شود. بر این اساس در این نگاه، که عقاید بخش مهمی از سنت اسلامی در باب ریشه&zwnj;ها و مراتب حرف را نمایندگی می&zwnj;کند، تمام پیشه&zwnj;ها و حرفه&zwnj;هایی که در تدبیر امور دنیوی به کار می&zwnj;روند، لاجرم با مرتبه&zwnj;ای از عقل سر و کار دارند که حساب گری و منطق استدلالی جزء انفکاک ناپذیر آن است. به این ترتیب خردگرایی را باید یکی از اصول اولیه و بدیهی پیشه&zwnj;های اسلامی &ndash;و در راس آنها معماری- به شمار آورد. به کار بردن این اصل در شناخت و تحلیل بناهای سنتی&nbsp;مجرایی است که می تواند&nbsp;کلیدی برای فهم بهتر این معماری و&nbsp;بهره برداری موثرتر از آن، در رابطه با&nbsp;معماری معاصر، فراهم آورد.</p>
<p>&nbsp;</p>
</div>
</div>
<div>۱. مولانا در دفتر پنجم مثنوی، این واقعیت یعنی لزوم همنشینی عقل کلی (عقل کامل) و عقل جزوی (خرد) را در بیتی کوتاه و گویا بیان می&zwnj;کند:</div>
<div>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; عقل کامل را قرین کن با خرد &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تا که باز آید خرد زان خوی بد</p>
<p>گویا همین مقارنت است که به معماری سنتی خصلتی همزمان &laquo;زمینی و آسمانی&raquo;، &laquo;دنیوی و معنوی&raquo; و &laquo;انسانی و الهی&raquo; می&zwnj;بخشد.</p>
</div>
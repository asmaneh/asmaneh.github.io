--- 
title: "مورخ معماری و شیوه‌های تنانیِ دانستن | امید شمس، مهرداد قیومی بیدهندی" 
authors: asmaneh 
types: bap 
categories: articles 
tags: مورخ معماری,شیوۀ تنانی,شیوه‌های تنانی دانستن,تاریخ معماری,مورخ,امید شمس,مهرداد قیومی,مهرداد قیومی بیدهندی,آسمانه,مطالعات معماری ایران 
featured: true
slug: FhGYJ 
excerpt: "عمل معماری بر معرفت‌هایی مبتنی است و مورخ معماری برای تفسیر بهتر عمل لازم است دربارۀ معرفت‌های مبنای آن عملْ معرفت تاریخی داشته باشد. با مراجعه به تقسیم‌بندی معرفتی که هری کالینز، جامعه‌شناس علم، عرضه کرده است، می‌توان به «معرفت ضمنی» در معماری قایل شد و آن را یکی از معرفت‌های مبنای عمل معماری شمرد. «معرفت تنانی» یکی از گونه‌های آن است." 
--- 
<p style="text-align: justify;">عمل معماری بر معرفت&zwnj;هایی مبتنی است و مورخ معماری برای تفسیر بهتر عمل لازم است دربارۀ معرفت&zwnj;های مبنای آن عملْ معرفت تاریخی داشته باشد. با مراجعه به تقسیم&zwnj;بندی معرفتی که هری کالینز، جامعه&zwnj;شناس علم، عرضه کرده است، می&zwnj;توان به &laquo;معرفت ضمنی&raquo; در معماری قایل شد و آن را یکی از معرفت&zwnj;های مبنای عمل معماری شمرد. &laquo;معرفت تنانی&raquo; یکی از گونه&zwnj;های آن است. در مطالعۀ تاریخ معرفت تنانی معماری، مهم&zwnj;ترین معضل روش&zwnj;شناختی به&zwnj;دست آوردن شواهدی از این معرفت است؛ زیرا معرفت تنانی به قالب کلمات درنیامده است و شواهد آن آشکار نیست. شواهد آنگاه به چشم مورخ می&zwnj;آید که خود، بنابر پیش&zwnj;فهم&zwnj;هایش، پرسشی مربوط به آن داشته باشد. بنابراین، می&zwnj;توان احتمال داد که اگر مورخ معماری از طریق عمل معماری معرفتی تنانی کسب کرده باشد، این معرفت در کشف و تفسیر شواهد معرفت تنانی معماری گذشته اثر بگذارد. آنگاه این پرسش پیش می&zwnj;آید که این تأثیر چگونه است. در مقالۀ حاضر اندیشۀ &laquo;شبکۀ باور&raquo; مبنای پاسخ به این پرسش است. باورهای تازۀ مورخ معماری دربارۀ معرفت تنانی معماری یا از طریق فراخوان &laquo;خاطرۀ تنانی&raquo; به&zwnj;دست می&zwnj;آید، یا از طریق تکرار تجربیات تنانی گذشته و &laquo;بازآزمودن&raquo; آنها، یا فرضیه&zwnj;ای استقرایی است که &laquo;توقع&zwnj; تنانی&raquo; مورخ را به امور گذشته نسبت می&zwnj;دهد. هریک از اینها که به شبکۀ باور مورخ معماری درمی&zwnj;آید، یا مورد تأیید باورهای تنانی پیشین مورخ معماری است، یا رد می&zwnj;شود، یا به همراه رشته&zwnj;ای از باورهای پیشین به &laquo;ناباور&raquo; تبدیل می&zwnj;شود. اگر باور نو در شبکۀ باور او پذیرفته شد و به آن انسجامی تازه بخشید، آن باور در فهم مورخ معماری از موضوع تحقیق او مداخله می&zwnj;کند.&nbsp;</p>
<p style="text-align: justify;">&nbsp;</p>
<p style="text-align: justify;">امید شمس و مهرداد قیومی بیدهندی. &laquo;مورخ معماری و شیوه های تنانیِ دانستن&raquo;، در صفه، دورهٔ ۳۳، شماره ۲ (تیر ۱۴۰۲)</p>
<p style="text-align: justify;">&nbsp;</p>
<p style="text-align: justify;">برای دریافت مقاله به پیوند زیر مراجعه کنید:</p>
<p dir="ltr" style="text-align: left;"><a href="https://soffeh.sbu.ac.ir/article_103595.html" target="_blank" rel="noopener">https://soffeh.sbu.ac.ir/article_103595.html</a></p>
<p style="text-align: justify;">&nbsp;</p>
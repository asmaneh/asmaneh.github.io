--- 
title: "فتح بابی در شباهت‌های معماری و طراحی مد*" 
authors: bank 
types: blog 
tags: طراحی مد,معماری و طراحی مد,تاریخ هنر,تاریخ معماری,افرا بانک,آسمانه,مطالعات معماری ایران 
featured: false
slug: XCHHD 
excerpt: "بخشی از فعالیت‌های روزمرۀ هر فرد به نحوی با طراحی مربوط است. بیشتر ما هر روز در ساختمانی چشم باز می کنیم که معمار یا سازنده ای آن را طراحی کرده است. هر صبح برای آماده شدن  با تخت و رخت خواب و وسایل شخصی و ظرف و اسباب آشپزخانه، و البته با لباس‌هایمان سر و کار داریم، که همگی را چه بسادگی، چه با وسواس طوری طراحی کرده ایم یا برگزیده‌ایم که با منش و احوال و استفادۀ شخصی‌مان سازگار باشند." 
--- 
<div>
<div>
<p><strong>برندا نلسون| ترجمه: افرا بانک</strong></p>
<br />
<p>بخشی از فعالیت&zwnj;های روزمرۀ هر فرد به نحوی با طراحی مربوط است. بیشتر ما هر روز در ساختمانی چشم باز می کنیم که معمار یا سازنده ای آن را طراحی کرده است. هر صبح برای آماده شدن &nbsp;با تخت و رخت خواب و وسایل شخصی و ظرف و اسباب آشپزخانه، و البته با لباس&zwnj;هایمان سر و کار داریم، که همگی را چه بسادگی، چه با وسواس طوری طراحی کرده ایم یا برگزیده&zwnj;ایم که با منش و احوال و استفادۀ شخصی&zwnj;مان سازگار باشند. دربارۀ اینکه وجوه مختلف طراحی چگونه بر زندگی ما اثر می&zwnj;گذارد جای صحبت بسیار وجود دارد، اما آنچه من دوست دارم بدان بپردازم مقایسۀ&nbsp;معماری و طراحی مُد [لباس] است، چون معتقدم که این هردو به یک اندازه بر زندگی ما مؤثرند.</p>
<br />
<p>در هر دو رشته &laquo;طرح&raquo; محتملاً مترادف چیزی گران&zwnj;قیمت تصور می&zwnj;شود. فکر می کنیم این محصول گران&zwnj;قیمت حتماً باید اثری منحصر به فرد و پیشرو (Avant garde) هم باشد. البته که این تصور در مواردی درست است، ولی &laquo;طرح&raquo; مشتمل بر هر آنچه صرفاً برای استفاده تولید می&zwnj;شود هم هست؛ چیزهایی که ساده و حتی معمولی تلقی&zwnj;شان می&zwnj;کنیم. جدا از آنچه برای رضایت طبقۀ&nbsp;خاصی از اجتماع تولید می&zwnj;شود، بقیه جامعه هم دائماً در کار طراحی ساختمان و پوشاک&zwnj;اند. و مبنای تصمیم&zwnj;گیریشان اندازه و تناسبات، مواد و مصالح منتخب و کارکرد صحیح است.</p>
<br />
<p>انتخاب خانه غالباً پس از سبک و سنگین کردن&zwnj;های فراوان انجام می&zwnj;&zwnj;شود. اصلاً فرقی ندارد که خانة منتخب آپارتمان ساده باشد یا یک واحد واجد بالکن و تراس، یا حتی یک منزل شخصی مستقل، در هر حال در کنار دو عامل موقعیت و اندازه، چیزی که ساعت&zwnj;ها، روزها، هفته&zwnj;ها و حتی ماه&zwnj;ها وقت صرف یافتنش می&zwnj;کنیم خانه&zwnj;ای است که برازندۀ وجودمان باشد. به همین ترتیب وقتی پای پوشاک درمیان می آید هم مردمان زیادی هستند که وقت زیادی را صرف زیر و رو کردن فروشگاه&zwnj;ها می&zwnj;کنند تا آن چیزی را بیابند که هم متناسب اندامشان باشد و هم جنس و رنگ درستی داشته باشد.</p>
<br />
<p>تاکنون کتاب&zwnj;هایی دربارۀ وجوه مشترک دو رشته نوشته شده است، که معلوم می&zwnj;کنند چگونه معماری می تواند با برپا کردن فضای فروشگاهی ظریف و امروزی، یک برند طراحی مد را مشهور کند. مطالعه در باب اینکه چگونه طراحی پیشرو و فنون مترقی در هر دو رشته مرزهای محدود خلاقیت را به عقب می&zwnj;رانند هم سوابقی دارد. ولی دربارۀ مشترکات میان روند طراحی معماری و طراحی مد هرگز مطالعه&zwnj;ای نشده یا بندرت تحقق یافته است. به این پرسش که آیا مطالعۀ&nbsp;هر یک&nbsp; از این دو رشته برای دانشجوی رشتۀ&nbsp;دیگر می&zwnj;تواند مفید باشد هم کسی نپرداخته است.</p>
<br />
<p>عناوین مشابهی در دو رشته یافت می شود که فهرستی از آنها را در ادامه می&zwnj;آورم:</p>
<br />
<p><strong>کیفیت ساخت.</strong>&nbsp;اگرچه گاهی این موضوع در وهلة اول از نظر مغفول می&zwnj;ماند، ولی غالب افراد می&zwnj;توانند درموقع امتحان دو لباس فرق بین آنکه دوخت نازلی دارد با دیگری که خوش&zwnj;دوخت است را تشخیص دهند. همچنین بین دو خانۀ مشابه همجوار؛ وقتی که یکی دچار مضیقة ساخت و به تبع آن تنزل مواد و مصالح است و دیگری در کمال دقت بنا شده است.&nbsp;</p>
<br />
<p><strong>مصالح.</strong>&nbsp;اگر یک کلبه را بجای الوار چوب با شیشه و آلومینیوم بسازند حس کاملاً متفاوتی ایجاد می&zwnj;کند. همانطور که اگر یک پیراهن شب را با پارچۀ نخ پنبه بدوزند یا برعکس دامن رقص محلی را با ابریشم سبک&nbsp; تهیه کنند تصور سراپا متفاوتی شکل می&zwnj;گیرد.</p>
<br />
<p><strong>روند طراحی.</strong>&nbsp;در هر دو رشته روند طراحی مشابه است و هر دو مشتمل&zwnj;اند بر طراحی شماتیک (کلی)، طراحی تفصیلی، و تهیۀ مدارک و جزئیات اجرایی. این مراحل برمبنای طرح&zwnj;های دستی، و خلق و اصلاح مجموعه دستورالعمل&zwnj;هایی است که برای دیگرانی که کار را اجرا می&zwnj;کنند تهیه می&zwnj;شود. واداشتن دانشجویان معماری به انجام یک پروژۀ دوخت لباس بخوبی آنان را به اهمیت جزئیات اجرایی در مدارک ساختمانی واقف می&zwnj;سازد. از آنجایی که پوشاک بخشی از زندگی روزمرۀ ماست، چنین تجربه&zwnj;ای برای این دانشجویان ممکن است بسیار ملموس&zwnj;تر از ساختن بنا باشد.</p>
<br />
<p>بقیۀ&nbsp;عناوین هم می&zwnj;توانند اینها باشند: تناسبات، محیط و زمینه، سَبـک، و مدیریت صحیح زمان.</p>
<br />
<p>خود معمارها غالباً در انتخاب پوشاک صاحب سبک هستند، و پوشاک و ملحقاتش را خاص و هدفمند انتخاب می&zwnj;کنند. آنها بدنبال کیفیت خوب و فکرهای اعلا می&zwnj;گردند. طراحان مد هم معمولاً از معماری الهام می&zwnj;گیرند و حتی گاه صورت انتزاعی عناصری از ساختمان را در طرح&zwnj;هایشان وارد می&zwnj;کنند. مطالعه و پژوهش&zwnj;هایی که در آینده انجام می&zwnj;شود ممکن است تعامل نویی میان این دو رشته ایجاد کند و هر دو صنعت را ارتقا دهد و متخصصین مربوطه را زبده&zwnj;تر سازد.</p>
<br />
<p>&nbsp;</p>
<br />
<p>ـــــــــــــــــــــــــــــــــــــــــــ</p>
<br />
<p>*این مطلب ترجمه&zwnj;ای است از:&nbsp;</p>
<br />
<p dir="ltr" style="text-align: left;"><a href="https://network.aia.org/blogs/brenda-nelson/2011/12/08/an-introduction-into-the-similarities-of-architecture-and-fashion-design" target="_blank" rel="noopener">An Introduction into the Similarities of Architecture and Fashion Design</a>, By Brenda Nelson, AIA, posted 12-08-2011</p>
<p>&nbsp;</p>
</div>
</div>
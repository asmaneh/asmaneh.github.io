--- 
title: "خوانش میدان‌های یزد در دورۀ قاجار از منظر روابط نیروهای اجتماعی-سیاسی؛ نمونۀ موردی: میدان‌های شاه، خان، امیرچخماق| شیوا فلاح نجم‌آبادی" 
authors: asmaneh 
types: research 
featured: false
slug: gmVe 
--- 
<p>در طول تاریخ شهر یزد ساخت میدان به دست حاکمان ابزاری برای نمایش قدرت سیاسی بود. این سنت تا نیمۀ اول دورۀ قاجاریه ادامه داشت. پس از آن با تغییر شرایط اجتماعی و سیاسی شخصیت فضاهای شهری دگرگون شد. ساخت میدان متوقف و به بازسازی و تعمیر میدان&zwnj;های موجود اکتفا شد. در این دوران نیروهای اقتصادی و مذهبی به منزلۀ قدرت&zwnj;های جدید اجتماعی در میدان ظاهر و نقش نیروی سیاسی کمتر شد.&nbsp;</p>
<p>در این تحقیق، شیوا فلاح نجم&zwnj;آبادی، در پی فهم و خوانش فضاهای شهری یزد در ارتباط با تحولات سیاسی&zwnj;ـ &zwnj;اجتماعی دورۀ قاجاریه است. بدین منظور می&zwnj;کوشد، برای خوانش میدان&zwnj;های یزد از منظر نیروهای اجتماعی&zwnj;ـ سیاسی از نظریات پیر بوردیو در حوزۀ جامعه&zwnj;شناسی یعنی میدان قدرت استفاده کند. این تحقیق سه فصل دارد. در فصل اول، &laquo;سنت ساخت میدان: نیروی سیاسی&raquo;، سنت ساخت میدان در شهر یزد پیش از دورۀ قاجاریه و رابطۀ میدان با قدرت سیاسی حاکم را بررسی می&zwnj;کند. در فصل دوم،&laquo;در کمین میدان: نیروی اقتصادی&raquo;، ظهور قدرت اقتصادی در جامعۀ قاجاری یزد و حضور آن در میدان شهری را مطالعه می&zwnj;کند. در فصل سوم،&laquo;در میانۀ میدان: نیروهای مذهبی&raquo;، با توجه به سیر تحول مذهب تشیع و جایگاه علمای شیعه از دورۀ صفوی تا قاجاری، جایگاه نیروی مذهبی و تأثیر آن را بر میدان شهری قاجاری در یزد شرح می&zwnj;دهد.&nbsp;</p>
<p><strong>شیوا فلاح نجم&zwnj;آبادی.&laquo;خوانش میدان&zwnj;های یزد در دورۀ قاجار از منظر روابط نیروهای اجتماعی ـ سیاسی. نمونۀ موردی: میدان&zwnj;های شاه، خان، امیرچخماق&raquo;.پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهرا اهری. تهران: دانشگاه شهید بهشتی، دی۱۳۹۴.</strong></p>
--- 
title: " نظریه برای تاریخ هنر | پاره‌ای دیگر از کتاب‌نگاشت توضیحی نظریه‌های تاریخ معماری و هنر " 
authors: qayyoomi 
types: blog 
tags: تاریخ هنر,نظریه,کتاب‌نگاشت,نظریه تاریخ هنر,نظریه تاریخ معماری,مهرداد قیومی بیدهندی,مهرداد قیومی,آسمانه,مطالعات معماری ایران 
featured: true
featureImg: "/assets/img/posts/t4QZq.PNG" 
slug: t4QZq 
gallery: 
- image_path: "/assets/img/posts/t4QZq.PNG" 
  title: " نظریه برای تاریخ هنر | پاره‌ای دیگر از کتاب‌نگاشت توضیحی نظریه‌های تاریخ معماری و هنر " 
 
excerpt: " این کتاب مقدمه‌ای است بر نظریه‌ی انتقادی با تکیه بر چرایی و چگونگی اثر آن در تاریخ هنر. در دهه‌های اخیر، نظریه‌های متنوعی در تاریخ هنر مطرح شده است. برخی از نظریه‌ها، از جمله نظریه‌های زبان و جنسیت، به مباحثی اساسی در تاریخ هنر تبدیل شده است. امیرلینگ، استاد هنرهای معاصر در دانشگاه کارولینای شمالی، در ابتدای کتاب اجمالاً به رویکردهای متفاوت تاریخ هنر پرداخته؛ سپس نظریه‌ی انتقادی را، که با زبان‌شناسی و پدیدارشناسی قرابت دارد، به منزله‌ی یکی از مباحث مطرح در حوزه‌ی زیبایی‌شناسی، معرفی کرده است. " 
--- 
<p><strong>۱۰. نظریه برای تاریخ هنر</strong></p>
<p>(پاره&zwnj;ای دیگر از کتاب&zwnj;نگاشت توضیحی نظریه&zwnj;های تاریخ معماری و هنر)</p>
<p>&nbsp;</p>
<p>&zwnj;مشخصات کتاب</p>
<p dir="ltr" style="text-align: left;">Emerling, Jae. (2005). Theory for Art History. New York: Routledge, 244 pages.</p>
<p>امیرلینگ، جی. نظریه برای تاریخ هنر.&nbsp;</p>
<p>&nbsp;</p>
<p>&zwnj;بررسی کتاب</p>
<p>&nbsp; این کتاب مقدمه&zwnj;ای است بر نظریه&zwnj;ی انتقادی با تکیه بر چرایی و چگونگی اثر آن در تاریخ هنر. در دهه&zwnj;های اخیر، نظریه&zwnj;های متنوعی در تاریخ هنر مطرح شده است. برخی از نظریه&zwnj;ها، از جمله نظریه&zwnj;های زبان و جنسیت، به مباحثی اساسی در تاریخ هنر تبدیل شده است. امیرلینگ، استاد هنرهای معاصر در دانشگاه کارولینای شمالی، در ابتدای کتاب اجمالاً به رویکردهای متفاوت تاریخ هنر پرداخته؛ سپس نظریه&zwnj;ی انتقادی را، که با زبان&zwnj;شناسی و پدیدارشناسی قرابت دارد، به منزله&zwnj;ی یکی از مباحث مطرح در حوزه&zwnj;ی زیبایی&zwnj;شناسی، معرفی کرده است. یکی از عوامل پیدایی نظریه&zwnj;ی انتقادی در سده&zwnj;ی اخیر تعامل میان متخصصان رشته&zwnj;های مرتبط با تاریخ هنر، چون زبان&zwnj;شناسی و سیاست، است. نویسنده شماری از مهم&zwnj;ترین متفکران نظریه&zwnj;ی انتقادی و اندیشه&zwnj;های آنان را که تأثیری شایان توجه در متفکران و نویسندگان علوم انسانی و اجتماعی، عموماً، و در تاریخ هنر، خصوصاً، داشته معرفی کرده است. به عبارت دیگر، نویسنده در این کتاب به دنبال معرفی آراء اصلی متفکران معاصر در رشته&zwnj;هایی به&zwnj;جز تاریخ&zwnj; هنر در زمینه&zwnj;ی تاریخ هنر است.&nbsp;</p>
<p>نظریه&zwnj;ی انتقادی در تاریخ هنر به منزله&zwnj;ی ابزاری تفسیری است که به محقق امکان می&zwnj;دهد هم هنر معاصر و مدرن را فهم کند و هم خارج از سیطره&zwnj;ی اقوال رایج در تاریخ هنر، به مطالعه&zwnj;ی هنر غیرغربی بپردازد. نفی قول مسلط از ویژگی&zwnj;های مشترک همه&zwnj;ی نظریه&zwnj;هایی است که از آنها در ذیل عنوان کلی &laquo;نظریه&zwnj;ی انتقادی&raquo; یاد می&zwnj;کنند. این قول مسلط ممکن است متأثر از فرهنگ مسلط غربی، فرهنگ مسلط سفیدپوستان، فرهنگ مسلط سرمایه&zwnj;داری، فرهنگ مسلط استعمار یا فرهنگ مسلط غربی، یا فرهنگ مسلط مردانه باشد. با نفی قیود فرهنگ مسلط، پرسش&zwnj;هایی تازه در زمینه&zwnj;ی فهم و تفسیر هنر و تاریخ هنر پیش می&zwnj;آید. از این راه است که نظریه&zwnj;ی انتقادی با هنر نسبتی درونی و همیشگی دارد. مثلاً یکی از پرسش&zwnj;هایی که نویسنده به آن می&zwnj;پردازد ماهیت تاریخ هنر و استقلال یا وابستگی آن به گفتمان&zwnj;های رایج است. نویسنده از منظر نظریه&zwnj;ی انتقادی نشان می&zwnj;دهد که تاریخ هنر حقیقتی مستقل نیست و نتیجه&zwnj;ی گفتمان&zwnj;های تاریخ، سبک&zwnj;شناسی، یا سیاست است. از چنین راه&zwnj;هایی است که نظریه&zwnj;ی انتقادی در مفاهیم اصلی تاریخ هنر مانند اثر هنری، مخاطب، و نتایج خلق و بهره از آثار هنری تردید و در مفروضات آن بازنگری می&zwnj;کند.&nbsp;</p>
<p>نویسنده کتاب را بر مبنای نام اندیشمندان و فیلسوفان مؤثر در تاریخ هنر تنظیم کرده است: در بخش نخست، چهار متفکر متعلق به سده&zwnj;ی نوزدهم (با عنوان &laquo;پیشینیان&raquo;)، و در بخش دوم، ۲۲ متفکر سده&zwnj;ی بیستم (با عنوان &laquo;نظریه برای تاریخ هنر&raquo;) را معرفی کرده و سپس به بحث در تأثیر آنان در تاریخ هنر پرداخته است. کتاب با مؤخره&zwnj;ای درباره&zwnj;ی آینده&zwnj;ی تاریخ هنر و نظریه&zwnj;ی انتقادی پایان می&zwnj;یابد.</p>
<p>این کتاب برای سه گروه از مخاطبان نوشته شده است: دانشجویان رشته&zwnj;های نظریه و روش&zwnj;شناسی تاریخ هنر؛ دانش&zwnj;آموختگانی که در پی آشنایی با نظریه&zwnj;ی انتقادی و منابع اصلی آن&zwnj;اند تا بتوانند در بحث&zwnj;های روز شرکت کنند؛ استادان و محققان تاریخ هنر، برای آشنا کردن دانشجویان با مباحث و دیدگاه&zwnj;های معاصر و نیز پاسخ دادن به این پرسش که چگونه دیدگاه&zwnj;های فلسفی در گفتمان تاریخ هنر اثر می&zwnj;گذارد. این کتاب چون ضمیمه&zwnj;ای بر دیگر منابع برای تدریس در دوره&zwnj;های فلسفه&zwnj;ی هنر و تاریخ هنر قابل استفاده است. خواننده برای بهره بردن از این کتاب، پیش از آن باید کتاب&zwnj;های بنیادی مباحث نظری و روشی تاریخ هنر را مطالعه کرده باشد.</p>
<p>&nbsp;فهرست کتاب</p>
<p dir="ltr">Acknowledgments</p>
<p dir="ltr">Introduction</p>
<p dir="ltr">&nbsp;</p>
<p dir="ltr">Predecessors</p>
<p dir="ltr">1. Sigmund Freud</p>
<p dir="ltr">2. Karl Marx</p>
<p dir="ltr">3. Friedrich Nietzsche</p>
<p dir="ltr">4. Ferdinand de Saussure</p>
<p dir="ltr">&nbsp;</p>
<p dir="ltr">Theory for Art History</p>
<p dir="ltr">5. Theodor W. Adorno</p>
<p dir="ltr">6. Giorgio Agamben</p>
<p dir="ltr">7. Louis Althusser</p>
<p dir="ltr">8. Alain Badiou</p>
<p dir="ltr">9. Roland Barthes</p>
<p dir="ltr">10. Georges Bataille</p>
<p dir="ltr">l 1. Jean Baudrillard</p>
<p dir="ltr">12. Walter Benjamin</p>
<p dir="ltr">I3. Pierre Bourdieu</p>
<p dir="ltr">14. Judith Butler</p>
<p dir="ltr">15. Gilles Deleuze and Felix Guattari</p>
<p dir="ltr">I6. Jacques Derrida</p>
<p dir="ltr">I7. Michel Foucault</p>
<p dir="ltr">18. Martrin Heidegger</p>
<p dir="ltr">19. Luce Irigaray</p>
<p dir="ltr">20. Julia Kristeva</p>
<p dir="ltr">21. Jacques Lacan</p>
<p dir="ltr">22. Emmanuel Levinas</p>
<p dir="ltr">25. Jean-Francois Lyotard</p>
<p dir="ltr">24. Maurice Merleau-Ponty</p>
<p dir="ltr">25. Edward W Said</p>
<p dir="ltr">26. Gayatri Chakravorty Spivak</p>
<p dir="ltr">&nbsp;</p>
<p dir="ltr">Afterword</p>
<p dir="ltr">27. A Relarion of Immanence: The Afterlife of Art History and Critical Theory</p>
<p>ترجمه&zwnj;ی فهرست کتاب&nbsp;</p>
<p>مقدمه</p>
<p>&nbsp;</p>
<p>پیشینیان</p>
<p>۱. زیکمونت فروید</p>
<p>۲. کارل مارکس</p>
<p>۳. فریدریش نیچه</p>
<p>۴. فردینان دو سوسور</p>
<p>&nbsp;</p>
<p>نظریه برای تاریخ هنر</p>
<p>۵ . تئودور آدورنو&nbsp;</p>
<p>۶ . جورجو آگامبن</p>
<p>۷ . لویی آلتوسر</p>
<p>۸ . آلن بادیو (بدیو)</p>
<p>۹ . رولان بارت</p>
<p>۱۰ . ژرژ باتای</p>
<p>۱۱ . ژان بودریار</p>
<p>۱۲. والتر بنیامین</p>
<p>۱۳ . پی&zwnj;یر بوردیو</p>
<p>۱۴ . جودیت باتلر</p>
<p>۱۵ . ژیل دلوز و فلیکس گاتاری</p>
<p>۱۶ . ژاک دریدا</p>
<p>۱۷ . میشل فوکو</p>
<p>۱۸ . مارتین هایدگر</p>
<p>۱۹ . لوس ایریگاره</p>
<p>۲۰ . جولیا کریستِوا</p>
<p>۲۱ . ژاک لاکان</p>
<p>۲۲ . امانوئل لِویناس</p>
<p>۲۳ . &zwnj;ژان فرانسوا لیوتار</p>
<p>۲۴ . موریس مرلوـ پونتی</p>
<p>۲۵ . ادوارد دابلیو. سعید</p>
<p>۲۶ . گایاتری چاکراورتی اسپیواک</p>
<p>&nbsp;</p>
<p>مؤخره&nbsp;</p>
<p>۲۷ . ارتباطی همیشگی: ادامه&zwnj;ی حیات تاریخ هنر و نظریه&zwnj;ی انتقادی</p>
<p>&nbsp;</p>
<p>مشخصات منبع</p>
<p>مهرداد قیومی بیدهندی و دیگران، کتاب&zwnj;نگاشت توضیحی نظریه&zwnj;های تاریخ معماری و هنر، تهران: دانشگاه شهید بهشتی، ۱۳۹۴، فصل۳.</p>
<p>&nbsp;</p>
<p>برای مشاهده&zwnj;ی نسخه&zwnj;ای از کتاب نظریه برای تاریخ هنر به پیوند زیر مراجعه کنید:</p>
<p dir="ltr" style="text-align: left;">&nbsp;</p>
<p dir="ltr"><a href="https://archive.org/details/theoryforarthist0000emer" target="_blank" rel="noopener">https://archive.org/details/theoryforarthist0000emer</a></p>
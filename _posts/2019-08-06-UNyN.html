--- 
title: "تاریخ و تاریخ معماری" 
authors: madani 
types: blog 
featured: false
slug: UNyN 
--- 
<div>
<div>
<p>اریک فرنی [۱]| ترجمه صبا مدنی</p>
<p>&laquo;تاریخ&raquo; برچسب واقعا ناجوری است. شاید این حرفم مصداق &laquo;مرغ همسایه غاز است&raquo; باشد؛ اما به نظر من اگرچه که موضوع&zwnj;های دیگری هم هست که به طرز فریبنده&zwnj;ای غامض باشد، &laquo;تاریخ&raquo; با همین نامش حتی پیش از اینکه آدم شروع به فکر کردن به مشکلات موضوع کند، پیچیدگی&zwnj;های کاملا نامربوطش را عرضه می&zwnj;کند. این اتفاق دست&zwnj;کم چهار صورت دارد.</p>
<p>نخست اینکه تاریخ هم به معنای گذشته است و هم به معنای مطالعۀ دانشگاهی گذشته؛ انگار اجرام آسمانی را &laquo;ستاره&zwnj;شناسی&raquo; بنامیم یا نوع انسان را &laquo;انسان&zwnj;شناسی&raquo;.</p>
<p>دوم اینکه، چون تکیۀ آن بر اسناد مکتوب است، موضوع این مطالعۀ دانشگاهی در حقیقت فقط بخش کوچکی از همان گذشتۀ انسان&zwnj;هاست. چنین تکیه&zwnj;ای به ابداع بی&zwnj;معنی دوره&zwnj;ای به نام &laquo;پیش از تاریخ&raquo;[۲] منجر شده است؛ این حقیقت که گذشتۀ پیشا یا نا انسانی را به درستی &laquo;تاریخ طبیعی&raquo; می&zwnj;نامند آن ابداع را عجیب&zwnj;تر هم می&zwnj;کند.</p>
<p>سوم، حالا شخصیت بد بعدی این نمایش، باستان&zwnj;شناسی، وارد می&zwnj;شود که موضوع آن مطالعۀ شواهد مادی یا شواهد غیراسنادی است. نقش باستان&zwnj;شناسی واضح و ضروری و در حقیقت قهرمانانه است؛ اما باستان&zwnj;شناسان همیشه خواسته&zwnj;اند این همکاری&zwnj;شان [در مطالعۀ گذشته] را به منزلۀ سوژه&zwnj;ای که برای خودش حقوقی دارد، مانند قل دوم تاریخ، تعریف کنند؛ در حالی که این دو موضوعاتی متفاوت، در حد تفاوت شیمی با فیزیک یا تفاوت زبان&zwnj;شناسی و آناتومی، نیست که حتی اگر هم&zwnj;پوشانی هم داشته باشد، در حقیقت حوزه&zwnj;های پژوهشی متفاوتی است. چنان که آلن براون فقید به شیوایی بیان کرده است، گذشته مانند شبکه&zwnj;ای نامرئی است و باستان&zwnj;شناسی فقط یکی از مجموعه فنونِ رشتۀ تاریخ است که به وسیله&zwnj;اش آن شبکه را می&zwnj;کاویم.</p>
<p>این گیج بودن اینجا تمام نمی&zwnj;شود؛ زیرا چهارم: &laquo;تاریخ&raquo; به طور سنتی به معنای تاریخ قدرت بوده است و مطالعۀ سایر جنبه&zwnj;های گذشته مانند تاریخ اجتماعی، تاریخ اقتصادی و غیره را ـ هر کدام با صفت خودش ــ وانهاده است. البته برودل[۳] و سایرین این دیدگاه را شایستۀ سرزنش می&zwnj;دانند! اما به هر حال جزوی از تداول آن است. مثلا مرور کتاب گاسفورد پارک[۴] را ببینید که در آن از نویسنده بابت شرح دقیق جزئیات تاریخی و اجتماعی سال ۱۹۳۲ تمجید کرده&zwnj;اند؛ انگار جزئیات اجتماعیْ تاریخی نیست.[۵]</p>
<p>اما هر چقدر هم که این اختلاف&zwnj;های مشخص بر سرگردانی&zwnj;ای که حول مفهوم &laquo;تاریخ&raquo; وجود دارد بیفزاید، باید معترف بود که ابداع زیرشاخه&zwnj;های تاریخ کم و بیش اجتناب&zwnj;ناپذیر است؛ زیرا ممکن نیست که همه همه&zwnj;کار کنند؛ زیرا گرایش&zwnj;های متفاوتی داریم و زیرا پرداختن ما به هر موضوعی با کنجکاوی&zwnj;مان نسبت به چیزی مشخص آغاز می&zwnj;شود. مبنای تقسیم به زیرشاخه&zwnj;های اصلی یا حوزه&zwnj;های فعالیت&zwnj;های انسان است (سیاسی، اجتماعی، اقتصادی، معماری، اندازه&zwnj;شناسانه[۶])، یا دوره&zwnj;های تاریخی (بیزانس، مدرن، سدۀ نوزدهم)، یا مکان (امریکای لاتین، اسکاتلند، محلی) و یا ــ فعلا با تسامح ــ فنون (نسخه&zwnj;شناسی، زبان&zwnj;شناسی، سنگ&zwnj;شناسی). همۀ این زیرشاخه&zwnj;ها با هم نقاط اشتراکی دارد. در عین حال، متخصصان همۀ آنها به شدت دوست دارند جدا باشند: به خاطر چیزهایی مثل جاه&zwnj;طلبی&zwnj;های دانشورانه و نیز به علت اغراق سازمان&zwnj;های مختلف در تفاوت&zwnj;های آنها، سازمانی&zwnj;هایی مانند انجمن&zwnj;های آموزشی، مثل انجمن خود ما: به هر صورت خیلی بهتر است که در گردهمایی&zwnj;های سالیانه&zwnj;ای شرکت کنیم که حتی به&zwnj;رغم تندترین اختلاف نظرها از آسایش برآمده از سیاقی مأنوس بهره&zwnj;مند باشیم.</p>
<p>زیرشاخه&zwnj;های تاریخ قطعاً به پیشرفت دانش مدد رسانده است؛ اما در عین حال بازدارندۀ پیشرفت هم بوده است. مثلاً، اینکه دو تا انجمن داریم، علتش هر چه می&zwnj;خواهد باشد؛ شک ندارم که در جهانی موازی و با نظم بیشتر (البته با جذابیت کمتر)، انجمن مورخان معماری بریتانیای کبیر (SAHGB) زیرمجموعۀ انجمن سلطنتی تاریخ (RHS) است، انجمن دورۀ ویکتوریایی و انجمن دورۀ جورجی و اتحادیۀ دوران کلاسیک اسکاتلند و غیره نیز چنین هستند. این ادعا قابل دفاع است؛ هم به این علت که انجمن سلطنتی تاریخ برچسب فراگیر &laquo;تاریخ&raquo; را دارد و هم چون این ادعا پذیرندۀ این حقیقت است که بعضی انواع تاریخ به نسبت بنیادی&zwnj;تر است. اگرچه داوری دربارۀ اینکه چه چیزی &laquo;بنیادی&raquo; است به وضوح مانند راه رفتن در میدان مین است، پذیرش اینکه قدرت سیاسی بر ـ مثلاً&nbsp; ــ معماری اثر بیشتری دارد تا برعکس آن آسان است؛ بنا بر این عاقلانه است که همچنان عنوان کوتاه &laquo;مورخ&raquo; را دربارۀ کسانی به کار ببریم که متکفل مطالعۀ آن قدرت&zwnj;اند. کاربرد [واژگان] به این صورت ممکن است چشم&zwnj;اندازمان را معوج کند؛ اما در اینکه به متخصصان تجویزکنندۀ گرامر بدل شویم نیز نفعی وجود ندارد؛ از همین رو هم به جای چیزی مانند &laquo;مورخ فرهنگ مادی&raquo; به گفتن &laquo;باستان&zwnj;شناس&raquo; اکتفا می&zwnj;کنیم.</p>
<p>حالا در این بازی تو در توی ماتروشکا، رابطۀ تاریخ معماری و تاریخ هنر چیست؟ منطقاً تاریخ معماری بخشی از تاریخ هنر است، به خصوص اگر دومی را معادل هنرهای زیبا بدانیم و معماری را غیر از ساختمان فرض کنیم؛ اما در عمل این دو جدایند.[۷]</p>
<p>بعد از این اشارات مختصر دربارۀ برچسب &laquo;تاریخ&raquo; و زیرشاخه&zwnj;هایش، می&zwnj;خواهم به هدف اصلی این سمپوزیوم بازگردم و به روش&zwnj;هایی بپردازم که از طریقشان مورخان معماری از شواهد اسنادی بهره می&zwnj;گیرند؛ سپس در سوی دیگر بحث، به این خواهم پرداخت که بناها به منزلۀ شواهد، مانند دیگر چیزها، چطور ممکن است به کار سایر مورخان بیایند. اما لازم می&zwnj;دانم تأکید کنم این ساختار تکمیلی، از آ به ب و از ب به آ، به هیچ وجه قرار نیست اختصاصی باشد؛ طوری که انگار فقط مورخان از اسناد استفاده می&zwnj;کنند یا فقط مورخان معماری از بناها [به منزلۀ شواهد] بهره می&zwnj;برند: زیرشاخه&zwnj;های تاریخ مانند نمودارهای ون است، مجموعه&zwnj;هایی از حوزه&zwnj;های تخصصی است که با هم همپوشانی دارد.</p>
<p style="text-align: center;">مورخان معماری و شواهد اسنادی</p>
<p>متونی که مورخان معماری استفاده می&zwnj;کنند انواع مختلفی دارد؛ اما از میانشان جالب&zwnj;ترین&zwnj;ها آنها سه دسته است: متون گمراه&zwnj;کننده، متونی که همانطور که هست [بر مبنای معنای ظاهری&zwnj;شان] می&zwnj;پذیریم، و متون انحصاری.</p>
<p>متون گمراه&zwnj;کننده[۸]</p>
<p>مورخان معماری، مانند هر کس دیگر، وقتی با شواهد اسنادی سروکار دارند باید محتاط باشند. پذیرفتن و خواندن متن&zwnj;ها همانطور که هستند قاعدۀ خوبی است؛ اما ممکن است گمراهمان کند. دو مثال می&zwnj;زنم. روی نمای پانتئون در رُم کتیبه&zwnj;ای هست که چندین فوت بلندی دارد و اعلام می&zwnj;کند:</p>
<p style="text-align: center;">M[arcus] Agrippa L[uci] f[ilius] Co[nsul] tertium fecit</p>
<p style="text-align: center;">ساختۀ مارکوس آگریپا، پسر لوچیوس، کنسول برای سومین بار</p>
<p>با شواهد واضح دربارۀ مارکوسِ درست، تاریخ بنا به دورۀ آگوستوس می&zwnj;رسد، بین سال ۲۷ تا ۱۴ پیش از میلاد. در مقابل مُهرهای آجری پنهان در بنا به وضوح می&zwnj;گوید که این بنا&nbsp;را هادریان[۹] بین سال&zwnj;های ۱۱۸ تا ۱۲۵ میلادی ساخته است. [۱۰]</p>
<p>مورد دیگر کارتوشه&zwnj;ای[۱۱] است که تاریخ ۱۶۷۷ میلادی را دارد. ممکن بود ۱۶۷۷ تاریخ بنایی باشد که این حجاری به آن تعلق دارد؛ اما در حقیقت بخشی از بنایی تازه&zwnj;تر، شعبۀ بانک لویدز[۱۲] در نورویچ[۱۳] اثر مونرو کاتلی[۱۴]، است که در دهۀ ۱۹۲۰ آن را ساخته&zwnj;اند و تاریخ ۱۶۷۷ به زمان تأسیس شرکت بازرگانی اشاره می&zwnj;کند. البته در این یکی مثال امکان اینکه گمراه شویم کم است؛ اما در هر دو مورد کتیبه به مفهومی اشاره می&zwnj;کند که مهم&zwnj;تر از آن سازۀ مشخص است.</p>
<p><em>متونی که معنای ظاهری&zwnj;شان را می&zwnj;پذیریم</em>[۱۵]</p>
<p>این دسته برعکسِ متون گمراه&zwnj;کننده است، از این حیث که معنایشان در دسترس و واضح است؛ اما یا نادیده می&zwnj;ماند و یا با توجیهی آنها را کنار می&zwnj;گذارند. شواهدِ اسنادیِ مربوط به اسقف&zwnj;نشین آنگلوساکسون ایست&zwnj;انگلیا[۱۶] در نورث المهم[۱۷] یکی از نمونه&zwnj;های این نوع متون است. بعد از تصرف انگلستان به دست نورمن&zwnj;ها، در سال ۱۰۷۲ این اسقف&zwnj;نشین را&nbsp; به ثتفورد[۱۸] منتقل کردند و بعد در سال ۱۰۹۴ اسقف هربرت آن را به نورویچ منتقل کرد و در نورویچ ماند. تا دهۀ ۱۹۷۰، همۀ نویسندگانی که به این موضوع پرداخته&zwnj;اند کلیسای سنگی ویران نورث المهم را کلیسای اعظم آنگلوساکسون دانسته&zwnj;اند، از جمله دو نفری که این محوطه را کاوش کرده&zwnj;اند. این توضیح مغایر شرح شناخته&zwnj;شده&zwnj;ای است که در دفتر ثبت اولیۀ اسقف&zwnj;نشین آمده است؛ مطابق آن اسقف هربرت روند انتقال اسقف&zwnj;نشین به نورویچ را به انجام رساند که از یک دخمۀ چوبی (Sacello Ligneo) در نورث المهم آغاز می&zwnj;شد. استفاده از ترکیب sacellum ligneum&nbsp; را که به وضوح با توصیف ویرانه&zwnj;های سنگی مغایر است، با هدف بزرگتر جلوه دادن دستاوردهای هربرت دانسته&zwnj;اند: تقابل یک ساختمان بی&zwnj;ارزش در برابر کلیسای اعظم باشکوهی که او در نورویچ ساخته بود. اما همانطور که استفان هیوود[۱۹] نشان داده است، این توضیح قانع&zwnj;کننده نیست. دفتر ثبت نخست را در سدۀ سیزدهم نوشته&zwnj;اند؛ اما بخش حاوی نقل قول را از سندی قدیمی&zwnj;تر به آن الصاق کرده&zwnj;اند که ممکن است تاریخ آن قدیمی&zwnj;تر و از سدۀ دوازدهم باشد. بنا بر این، ممکن است نویسنده از کسانی که محوطه را در ۱۰۷۲ می&zwnj;شناخته&zwnj;اند خواسته باشد که یک دروغ آشکار را به منزلۀ حقیقت بپذیرند: چوب به جای سنگ، و دخمه (sacellum) به جای کلیسایی درخور توجه با یک برج غربی بلند، پلکان مدور بیرونی و پشت&zwnj;بندهای استوانه&zwnj;ای و ــ در تکمیل این فهرست ــ یک بازویی یکپارچه؛ تنها نمونۀ شناخته&zwnj;شده در انگلستان از ویژگی اصلی مُعرّف کلیسای سن پیترو در رم و در نتیجه تقریباً قطعاً ارجاعی به آن. پس هیوود معنای مستقیم بدون شاخ و برگ متن در سال ۱۰۷۲ را پذیرفت که می&zwnj;گفت کلیسای نورث المهم یک دخمۀ چوبی کوچک بود؛ پیامدش این بود که زمان ساخت بنای سنگی&zwnj;ای که در این محوطه است احتمالا بعد از ۱۰۷۲ باشد و در نتیجه ممکن نبوده که یک کلیسای اعظم باشد. به جای آن، او به طرز متقاعدکننده&zwnj;ای استدلال کرد که آن بنا نمازخانۀ یک اسقف نورمن بوده است، نمونه&zwnj;ای خوب از یک گونه&zwnj;بنای جالب و نیز نمونه&zwnj;ای با ارزش از کاربرد قاعدۀ تکیه بر معنای ظاهری متون.[۲۰]</p>
<p>اگر هیوود را بابت این مثال کاربرد صحیح شواهد اسنادی تحسین&zwnj;برانگیز بدانیم، آرتور کینگزلی پورترِ امریکایی در مقایسه با او کولاک است[۲۱]! پورتر در دهۀ ۱۹۲۰ مطالعۀ هنر سده&zwnj;های دهم و یازدهم و دوازدهم را شروع کرد و ثروتش به او امکان می&zwnj;داد گروه&zwnj;های پژوهشگران را برای شخم زدن آرشیوهای اروپایی گسیل کند. نتیجۀ کار آنها به طور خاص فهم ما را از معماری سده&zwnj;های میانۀ ایتالیا و اسپانیا دگرگون کرد. در مورد ایتالیا، برای نخستین بار به رغم دست&zwnj;کم دو سده کار، وضوح تاریخ معماری آن در سده&zwnj;های میانه چندین درجه بیشتر شد.[۲۲]</p>
<p>مطالعات او دربارۀ هنر این دوره در اسپانیا شیوۀ نگاه اسپانیایی&zwnj;ها را به تاریخ خودشان دگرگون کرد. پیش از پورتر عمدتاً هنر رومیانۀ (رومانسک) اسپانیا را از لحاظ سیاسی، فرهنگی و سبکی متأثر از هنر این دورۀ فرانسه توضیح می&zwnj;دادند. اگر یک اثر هنری اسپانیایی تاریخ&zwnj;گذاری مستند و قدیمی&zwnj;تر داشت، شاهد را یا غلط می&zwnj;دانستند یا یک یادبود فرض می&zwnj;کردند. پورتر قاعدۀ پذیرش معنای ظاهری تاریخ&zwnj;ها را به کار گرفت و اگرچه همۀ اسناد از ارزیابی مجدد جان به در نبردند، موفق شد دانش پذیرفته شدۀ قبلی را به کلی دگرگون و شأن و ابتکار اسپانیا در این دوره را ثابت کند؛ ابتکاری که با منظور کردن اینکه امپراتوری&zwnj;های مسیحی [در تسلط بر] شبه&zwnj;قاره [شامل اسپانیا و پرتغال امروز] با قدرت فرهنگی خلافت قرطبه شریک بودند، قابل انتظار بود. مثال مورد علاقه&zwnj;ام از مطالعات او مربوط به کلیسای روستایی کوچکی در ایگواسل[۲۳] در منطقۀ آراگون[۲۴] است. این بنا حجاری&zwnj;های ساده&zwnj;ای دارد و تاریخ آن، ۱۰۷۲ میلادی، به طرز آزارنده&zwnj;ای قدیمی است، حتی قدیمی&zwnj;تر از شروع ساخت باسیلیکای اعظم سن سرنین[۲۵] در تولوز[۲۶] فرانسه که تاریخش اواخر دهۀ ۱۰۷۰ است.[۲۷] پورتر در حقیقت در اثر نوعی تعصب شخصی حتی فراتر از حس وظیفه&zwnj;شناسی در دفاع از تفوق [فرهنگی و هنری] اسپانیا کوشید. بعضی می&zwnj;گویند او از موضع فردی ساکن امریکای شمالی و عاری از تعصب و سوگیری اروپایی&zwnj;، نوعی ملی&zwnj;گرایی غریب و نیابتی پروراند.</p>
<p><em>متون انحصاری</em>[۲۸]</p>
<p>مورد آخر کاربرد متون به روش&zwnj;هایی است که اهمیتشان به تخصص پژوهشگران منحصر شود، مثلا در دوره&zwnj;بندی تاریخ. معماری آنگلوساکسون&zwnj;ها مجدداً مثالی خوب به دست می&zwnj;دهد. تاریخ معماری این دوره را به طور سنتی بر اساس طرحی از جرارد بالدوین براون[۲۹] به سه برهۀ الف و ب و ج تقسیم می&zwnj;کنند: پیش از وایکینگ&zwnj;ها، ۶۰۰- ۸۰۰ میلادی؛ دورۀ وایکینگ&zwnj;ها، ۸۰۰- ۹۵۰؛ بعد از وایکینگ&zwnj;ها، ۹۵۰- ۱۱۰۰. این دوره از سال ۶۰۰ آغاز می&zwnj;شود؛ زیرا فرض بر این بوده که معماری معادل بناهای سنگی است و قدیمی&zwnj;ترین بناهای سنگی آنگلوساکسون&zwnj;ها کلیساها هستند و شروع گذار [به ساخت کلیساهای سنگی] سال ۵۹۷ است. اما چنان که ریچارد جم[۳۰] نشان داد، این فرض مبتنی بر نادیده گرفتن شواهد اسنادی&zwnj;ای است که مطابق آنها ساکسون&zwnj;ها در میانۀ سدۀ پنجم به بریتانیا رسیدند؛ یعنی سرآغاز صحیح دورۀ آنگلوساکسون این تاریخ است. مطابق استدلال جم، معماری را باید در سیاق مهاجرت و ساختارهای قدرت مردمی قرار داد و دید که در پدید آوردن آن سهیم بوده&zwnj;اند؛ نتیجۀ این دیدگاه تغییر دوره&zwnj;بندی است، مثلا برهۀ الف، از ۴۵۰ تا ۶۰۰، برهۀ ب از ۶۰۰ تا ۸۰۰ و الی آخر.[۳۱]</p>
<p>مثال دیرپاتر دوره&zwnj;های رنسانس، باروک، روکوکو و نئوکلاسیک است که مورخان هنر بنیاد گذاشتند. این مورد شاهدی گویا بر نوعی آگاهی نسبت به مناقشه میان نظام&zwnj;های مختلف ساختار بخشیدن به گذشته در رشته&zwnj;های تاریخ و تاریخ هنر است؛ بسیاری از مورخان هنر که این حوزه را تدریس می&zwnj;کنند، همۀ این دوره&zwnj;ها را در یک عنوان، دورۀ مدرن متقدم، گنجانده&zwnj;اند.[۳۲]</p>
<p style="text-align: center;">ارزش اشیا به منزلۀ شاهد برای سایر انواع مورخان [۳۳]</p>
<p>اگرچه سیاست، اقتصاد و بسیاری جنبه&zwnj;های دیگر جامعه به وضوح در توضیح صورت&zwnj;های اشیای هنری اهمیت بیشتری دارد و نه برعکس، اشیا نیز می&zwnj;تواند در فهم گذشته غیرقابل صرف&zwnj;نظر باشد. تحلیل سبکی، یکی از ابزارهای اصلی مورخان هنر در مواجهه با اشیا، از همه طرف نقد شده است: از سوی مورخانی که کارشان مبتنی بر اسناد است، باستان&zwnj;شناسان، انسان&zwnj;شناسان و (رساتر از همه) مورخان &laquo;جدید&raquo; هنر. نقدها عمدتاً به&zwnj;حق است. تعداد واقعا زیادی از مورخان هنر، به خصوص مورخان قرون وسطی، در مواجهه با اشیای بدون تاریخ، یک رشتۀ ایده&zwnj;آلِ تکامل می&zwnj;سازند و شیئ در حال بررسی را با آن می&zwnj;سنجند تا یک برهۀ پنج&zwnj;ساله برای تاریخ آن اثر انتخاب کنند (&laquo;حکاکی، ۱۱۶۵- ۷۰ م.&raquo;)؛ انگار که دارند [عدد درجۀ رادیواکتیو بودن ماده&zwnj;ای را] از روی شمارشگر گایگر می&zwnj;خوانند. یک مثال این مسئله سیاه&zwnj;چالی[۳۴] است در لوش[۳۵] در غرب فرانسه، بنایی که مطابق اسناد تاریخ آن سدۀ یازدهم است در حالی که دهه&zwnj;ها تاریخ آن را فقط بر اساس زمینه&zwnj;های سبکی ۱۱۲۰ م. می&zwnj;دانستند (بی&zwnj;گمان بنا بر این مفروض که کلیساها در مقایسه با کاخ&zwnj;ها پیشروتر بوده&zwnj;اند). در حال حاضر به کمک شواهدی برپایۀ درخت&zwnj;گاه&zwnj;شماری[۳۶] تاریخ آن را ۱۰۱۰ تا ۱۰۳۰ برآورد کرده&zwnj;اند.[۳۷]</p>
<p>البته در مقابل این نقد ملاحظاتی قوی وجود دارد، از جمله اهمیتی که سبک برای اعضای یک جامعه دارد. کافی است هر کس تجارب خودش را به یاد آورد (چه در موضع عامل و چه در موضع ناقد): کسی که برای او تفاوت چند میلیمتری عرض یک کراوات یا یک دستمال گردن ممکن است فرق بین خوش&zwnj;سلیقگی و بی&zwnj;سلیقگی باشد؛ کودکی که به خاطر خجالت از پوشیدن جورابی که فقط کمی بیش از معمول بلند است، نمی&zwnj;خواهد به مدرسه برود؛ نوجوانی که هدیه&zwnj;ای کاملا مطابق درخواستش را نمی&zwnj;پذیرد فقط به علت چیزی که در نظر بقیه یک اختلاف بسیار جزئی در رنگ است. ارتباط مستقیم با آثار هنری یک جامعه وسیله&zwnj;ای برای فهم آن جامعه به دست می&zwnj;دهد که مسلماً به اندازۀ مکتوبات آن جامعه مهم است. البته ممکن است گمراه&zwnj;کننده نیز باشد؛ اما آیا فقط به این علت می&zwnj;شود استدلال کرد که بهتر است آنها را نادیده بگیریم؟</p>
<p>به خصوص در مواردی که هیچ گونه شواهد مکتوبی وجود ندارد، این نکته بیشتر مصداق می&zwnj;یابد. چنان که ویلیام فَگ[۳۸] نشان داد، انسان&zwnj;شناسانی که دربارۀ جوامع پیشامدرن افریقایی کار می&zwnj;کردند، برای جدا کردن ظروف چوبی اصل از بدل که بخش مهمی از شواهد تحقیقشان بود، جز تکیه بر آنچه با چشمشان می&zwnj;دیدند، چاره&zwnj;ای نداشتند. همانطور که فگ به همکاران متحیر و دیرباورش نشان داد، این انسان&zwnj;شناسان برای این کار همچون خبرگانی مثل برنارد برنسون[۳۹] [، مورخ هنر امریکایی]، عمل می&zwnj;کردند.[۴۰]</p>
<p>مثال دیگری از شواهد مبتنی بر سبک اشیا دربارۀ کار نورمن کانکست[۴۱] و بحث قدیمی تحول یا تداوم است. نویسندگان قدیمی نظیر آدامِ برمن[۴۲] که حدود سال ۱۰۷۰ م. می&zwnj;نوشت، تصویری از تحولی عظیم به دست می&zwnj;دهند (&laquo;و پس از آن نوبت به جزای پروردگار رسید و مصیبت نورمن&zwnj;ها و برافتادن انگلستان&raquo;) و مورخان تا سدۀ بیستم این دیدگاه را قبول داشتند. با این حال بیشتر مورخان امروز معتقدند که جدا از اضمحلال طبقۀ زمین&zwnj;دار انگلستان، باقی تاریخ این کشور تصویری از تداوم است. اما شواهد معماریانه به وضوح نشان می&zwnj;دهد دست&zwnj;کم از جهاتی [روایت] آدام به حقیقت نزدیک&zwnj;تر بود. یک توضیح محتمل این نکته است که کلیساهای قرون وسطایی انگلستان بابت ترکیب قسمت&zwnj;هایی از دوره&zwnj;ها و سبک&zwnj;های مختلف ــ نورمن، انگلستان متقدم، هندسی یا تزیین&zwnj;شده و قائم ـ همه با هم در یک بنا مشهور است. این نکته با ادعایی که در ادامه می&zwnj;آید در تضاد است: در زمان نوشتن هیچ کلیسای اعظم انگلیسی یا صومعۀ بزرگی نمی&zwnj;شناختند که در ساختمانش مصالح سنگی آنگلوساکسونیِ سالمی باقی مانده باشد. این گزاره به این معناست که اگرچه بقایای نقشه&zwnj;های آنگوساکسونی در زیر کلیساهای نورمن&zwnj;ها باقی است و مصالح آنگلوساکسونی ممکن است در بناهای جدید نورمن&zwnj;ها به کار رفته باشد، از تاریخ پیش از فتوحات هیچ جزء شناخته&zwnj;شدۀ سالمی در خود کلیساها وجود ندارد. تنها استثنای ممکن صومعۀ شربورن[۴۳] است. اگرچه همیشه احتمال دارد مثال&zwnj;های دیگری هم پیدا شود، تا زمانی که تعداد زیادی از این استثناها پیدا نکرده&zwnj;ایم، اعتبار مشاهداتمان پا برجاست. سخت است که به جز آنچه این مشاهده به ما می&zwnj;گوید، بار شدن یک فرهنگ بر دیگری، تصویری واضح&zwnj;تر تصور کنیم.[۴۴]</p>
<p style="text-align: center;">نتیجه&zwnj;گیری</p>
<p>مسائل زیادی باقی ماند که درباره&zwnj;شان بحث نکردم. از بین واضح&zwnj;ترین&zwnj;هایشان یکی هم اینکه به کارهای مورخانی که بر تاریخ معماری اثرگذار بوده است نپرداختم؛ نیز دربارۀ جغرافیای تاریخی یا دربارۀ عتیقه&zwnj;شناسان (اگر کسی هنوز خود را عتیقه&zwnj;شناس بنامد) سخنی نگفتم. بحث مهم و وارد دیگر، دربارۀ جایگاه معمار در تاریخ است: ممکن است که در حال حاضر به خاطر توجه فزاینده به سیاق&zwnj;های اجتماعی و موضع&zwnj;نگاشتی (توپوگرافیک) معمارانِ تاریخ در تاریخ معماری جایگاه شایسته&zwnj;ای نداشته باشند؛ بنا بر این ممکن است ارزیابی مجددی لازم باشد. و در آخر، معماران در موضع مورخان معماری نقشی دارند: واضح است که معماران نوعی تخصص ویژه را بر این حوزه بار می&zwnj;کنند و بعضی از بهترین و تأثیرگذارترین مورخان معماری خود معمار بوده&zwnj;اند (لازم نیست راه دور برویم، کسانی مانند فلچر[۴۵]، استریت[۴۶] و بیلسون[۴۷]). با این وجود فکر می&zwnj;کنم اگر همۀ چیزهای دیگر در سطح اهمیت برابری باشند، قابلیت&zwnj;های ویژۀ مورخان در نوشتن تاریخ مهم&zwnj;تر از همۀ دانش تخصصی کسی است که دربارۀ آن جنبۀ خاص تاریخ کار می&zwnj;کند.[۴۸]</p>
</div>
</div>
<div dir="ltr">1. Eric Fernie, &ldquo;History and Architectural History,&rdquo; in Transactions of the Royal Historical Society, sixth series, Vol. 13 (2003), pp. 199- 206.</div>
<div dir="ltr">2. Pre-history</div>
<div dir="ltr">3. Braudel</div>
<div dir="ltr">4. Gasford Park</div>
<div dir="ltr">5. Spectator, 15 Feb. 2002.</div>
<div dir="ltr">6. metrological</div>
<div>۷. در مقاله&zwnj;ام با عنوان &laquo;تاریخ هنر و باستان&zwnj;شناسی در انگلستان امروز&raquo; دربارۀ این پرسش را با دقت بیشتری بحث کرده&zwnj;ام:</div>
<div dir="ltr">
<p>Fernie, Eric. &ldquo;The History of Art and Archaeology in England Now&rdquo;, in The Art Historian: National Traditions and Institutional Practices, ed. Michael F. Zimerman (Clark Art Institute, Williamstown, 2003), pp. 160- 166.</p>
</div>
<div dir="ltr">8. Misleading texts</div>
<div dir="ltr">9. Hadrian</div>
<div>۱۰. در دورۀ هادریان این بنا مجدد بازسازی شده است؛ اما کتیبۀ اصلی بنا را نگه داشته&zwnj;اند. م.</div>
<div dir="ltr">11. Cartouche/ لوح سنگی</div>
<div dir="ltr">12. Lloyds Bank</div>
<div dir="ltr">13. Norwich</div>
<div dir="ltr">14. Munro Cautley</div>
<div dir="ltr">15. Texts to be taken at face value</div>
<div dir="ltr">16. Anglo-Saxon see of East Angles</div>
<div dir="ltr">17. North Elmham</div>
<div dir="ltr">18. Thetford</div>
<div dir="ltr">19. Stephen Heywood</div>
<div dir="ltr">20. Stephen Heywood, &lsquo;The Ruined Church at North Elmham&rsquo;, Journal of the British Archaeological Association, 135 (1982), 1- 10.</div>
<div dir="ltr">21. &hellip; has to be described a force of nature.</div>
<div dir="ltr">22. Arthur Kingsley Porter, Lombard Architecture (1917; repr. New York, 1967).</div>
<div dir="ltr">23. Igu&aacute;cel</div>
<div dir="ltr">24. Aragon</div>
<div dir="ltr">25. St Sernin</div>
<div dir="ltr">26. Toulouse</div>
<div dir="ltr">27. Arthur Kingsley Porter, &lsquo;Iguacel and More Romanesque Art in Aragon&rsquo;, Burlington Magazin, 52 (1928), 115; idem, Romanesque Sculpture of the Pilgrimage Roads (1923; repr. 1966); and idem, Spanish Romanesque Sculpture (1928).</div>
<div dir="ltr">28. Redtricted texts</div>
<div dir="ltr">29. Gerard Baldwin Brown</div>
<div dir="ltr">30. Richard Gem</div>
<div dir="ltr">31. Gerard Baldwin Brown, Anglo-Saxon Architecture (1903; 2nd edn 1925).</div>
<div dir="ltr">
<p dir="rtl">اینکه براون چنین دوره&zwnj;بندی ویژۀ معماری&zwnj;ای ابداع کرد واقعا شگفت&zwnj;آور است، زیرا کار او همۀ جنبه&zwnj;های این دوره را در بر می&zwnj;گیرد. عنوان مجلدی که به دنبال مجموعۀ هنر در انگلستان متقدم/ The Arts on Early England منتشر شد حیات انگلستان در ارتباط با هنرها/ The Life of Early England in its Relation to the Arts (1903; 2nd edn 1925) است.</p>
<p>Richard Gem, &lsquo;ABC: How Should we Periodize Anglo-Saxon Architecture?&rsquo;, in The Anglo-Saxon Church: Papers in Honour of Dr. H. M. Taylor, ed. Laurence Butler and Richard Morris (1986), 143, 55.</p>
</div>
<div>۳۲. عجیب است که مورخان هنر دوران باستان از عناوین استانداردی بر اساس مردم یا سلسه&zwnj;های تاریخی استفاده می&zwnj;کنند، نیز چنین هستند مورخان مصر و یونان و روم، در حالی که دربارۀ عنوان رومیانه نام سبک تقریبا غالب است (به گفتۀ سندی هسلوپ (Sandy Heslop)).</div>
<div dir="ltr">33. Evidence of the objects</div>
<div dir="ltr">34. donjon</div>
<div dir="ltr">35. Loches</div>
<div dir="ltr">36. Dendrochronological evidence</div>
<div dir="ltr">37. [1] Jean Mesqui, Christian Dormoy and Philippe Durand, &lsquo;Melanges: des donnes dondementales pour sa datation&rsquo;, Archeologie Medievale, 27 (1998), 73- 89.</div>
<div dir="ltr">
<p dir="rtl">توجه کنید که در The Making of the Middle Ages (1953), 84 ریچارد ساثرن (Richard Southern) تاریخ را درست نوشته است (۱۰۰۷ م.).</p>
</div>
<div dir="ltr">38. William Fagg</div>
<div dir="ltr">39. Bernard Berenson</div>
<div dir="ltr">40. William Fagg, &lsquo;In Search of Meaning in African Art&rsquo; (1973), reprinted in Eric Fernie, Art History and its Methods: A critical Anthology (1995), 239- 44.</div>
<div dir="ltr">41. Norman Conquest</div>
<div dir="ltr">42. Adam of Bremen/ Adamus Bremensis</div>
<div dir="ltr">43. Sherborne Abbey</div>
<div dir="ltr">44. Eric Fernie, &lsquo;Architecture and the Effects of the Norman Conquest&rsquo;, in England and Normandy in the Middle Ages, ed. David Bates and Anne Curry (1994), 105- 16.</div>
<div dir="ltr">45. Fletcher</div>
<div dir="ltr">46. Street</div>
<div dir="ltr">47. Bilson</div>
<div>۴۸. یک مثال کاملا جدا از مطالعات دانشگاهی دربارۀ رابرت یان فن پلت، مورخ معماری است که در دادگاه دیوید اروینگ مورخ (منکر هلوکاست) در مقام شاهد حاضر شد. موقعی که فن پلت ادعا کرد که بناهای آشویتز که کورۀ گازی داشتند، اساسا به منظور سوزاندن اجساد طراحی و ساخته شده بودند، اروینگ تلاش کرد شواهد او را از این موضع نقض کند که او یک معمارِ شایسته نیست. با این حال قاضی حکم داد که دیدگاه یک مورخ معماری به اندازۀ یک معماری معتبر است:</div>
<div dir="ltr">
<p>Robert Jan van Pelt, The Case for Auschwitz: Evidence from the Irving Trial (Bloomington, IN, 2000), 441, 556.</p>
</div>
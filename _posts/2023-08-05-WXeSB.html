--- 
title: "میدان و مشروطه" 
authors: m.najafi 
types: blog 
featured: true
featureImg: "/assets/img/posts/WXeSB.jpg" 
slug: WXeSB 
gallery: 
- image_path: "/assets/img/posts/WXeSB.jpg" 
  title: "میدان و مشروطه" 
 
--- 
<p>مفهوم &laquo;میدان&raquo; برای ما با مفهوم &laquo;جمعیت&raquo; [۱] گره خورده است و شاید بیش از هر چیز تصویر تجمع مردم برای اعتراض، مطالبه، و اعلان نظر را تداعی کند. میدان را با تصویرهای شورانگیزی از رویدادهای مهم تاریخی به یاد می&zwnj;آوریم: مثلاً میدان بهارستان در رویدادهای دورۀ نخست&zwnj;وزیری مصدق، میدان شهیاد در انقلاب ۵۷، و البته میدان&zwnj;های آزادی و انقلاب و ولیعصر و امام خمینی در رویدادهای معاصرمان. در تصویری از میدان بهارستان در دورۀ پهلوی، خالیِ میدان که از جمعیت پر شده پس&zwnj;زمینه&zwnj;ای تیره&zwnj; ساخته و سخن مشترک جمعیت را، که روی پارچه&zwnj;ای سفید نوشته&zwnj;اند، قاب گرفته است: &laquo;ملت ما را آزاد بگذارید&raquo;. این تصویر شاید برای ما بهترین تجسم از میدان باشد، آنجا که مجالی برای مردم و سخن مردم است: آوردگاه ملت.&nbsp; &nbsp;&nbsp;</p>
<p>این مجال اما عمر چندانی در تاریخ شهر ندارد و مولود تحولات اخیری است که با انقلاب مشروطه در دورۀ قاجاریه ساز و کار جامعه را تغییر داد. مفهوم تازۀ &laquo;مشروطه&raquo; در این دوره پیش از آنکه سلطنت را منقلب کند، در انقلاب مفاهیم سهیم بود، مفاهیمی که متحول شدند و راه بر تحول یکدیگر گشودند و در کنار هم چشم&zwnj;انداز تازه&zwnj;ای تصویر کردند. آزادی، ترقی، عدالت، ملت، دولت، وطن، و حتی ایران از جملۀ مفاهیم کهنی بودند که معنایی تازه&zwnj; یافتند و طلایه&zwnj;دار دوره&zwnj;ای تازه&zwnj; شدند، دورۀ مشروطه&zwnj;خواهی که تمنایی بزرگ داشت: ترفیع رعایا به شهروندان.&nbsp;</p>
<p>در این مسیر، خود حکومت ناخواسته و ناگزیر پیش&zwnj;قدم شد، حکومتی که باید به پیروی از قواعد تازۀ دنیای مدرن پوست می&zwnj;انداخت و به دولتی توانمند در رتق و فتق امورِ ملت تبدیل می&zwnj;شد. اخم و تخم و داغ و درفش دیگر کفایت نمی&zwnj;کرد و دوران کور شو، دور شو سپری شده بود. حکومتی که باید توانمندی&zwnj;اش در گذار به دوران تازه را به ملت اثبات می&zwnj;کرد و به رخ رقبا می&zwnj;کشید، دیگر بی&zwnj;فایده بود که درون &laquo;حریم&zwnj; خاصه&raquo;&zwnj;اش پنهان بماند. گشایش این حریم در میدان توپخانه عیان شد، وقتی میدان درب&zwnj;خانۀ شاه از حصار ارگ سلطنتی بیرون افتاد و با اتصال به نخستین و مهم&zwnj;ترین خیابان&zwnj;های شهر قلب زندگی آن شد. نهادهای مدرن نوظهور، تلگرافخانه و پستخانه و بانک و نظمیه و بلدیه، یکی&zwnj;یکی در پیرامون میدان مستقر شدند و در کنار باب همایون، دروازۀ ارگ سلطنتی، تصویر تازه&zwnj;ای از حکومت را برای مردم به نمایش گذاشتند؛ و این صحنۀ نمایشِ تازه&zwnj;ای بود که با دیگر نمایش&zwnj;های مرسومِ میدان، مثل برپایی صحنۀ مجازات در میانۀ میدان و نمایش جلال و جبروت سلطان در عالی&zwnj;قاپوی میدان، تفاوت بسیار داشت. میدان حکومتی توپخانه شاید نخستین جایی بود که تجربۀ &laquo;حریم همگان&raquo; را برای مردم میسر کرد، تجربه&zwnj;ای که شاید در تقویت خیالی سهیم بود که در دل&zwnj;ها پخته می&zwnj;شد.&nbsp;</p>
<p>پس از پیروزی مشروطه در ۱۲۸۵ش و تشکیل نهاد نوظهور مجلس شورا، مردم رسماً در ساز و کار قدرت سهیم شدند و راه به حریم آن گشودند. شکل&zwnj;گیری میدان مجلس در پیشگاه نخستین خانۀ ملت عرصه&zwnj;ای تازه برای تجربۀ حریم همگان فراهم کرد؛ جایی در شهر برای ایفای نقش مستقیم مردم در ساز و کار قدرت. مردم در اینجا نه تماشاگر اقدامات دولت، که شریک و ناظر بر آن بودند، آنچه با استقرار انجمن&zwnj;های مردمی در پیرامون میدان تقویت شد. میدان مجلس برای نخستین بار &laquo;جمعیت&raquo; را معنا بخشید و آن را به مشروعیت قدرت پیوند زد.&nbsp; &nbsp;</p>
<p>و اما &laquo;واقعۀ میدان توپخانه&raquo;، که در جریان منازعات محمدعلی&zwnj;شاه و دربارش با مجلس و مشروطه&zwnj;خواهان رخ داد! نقش تازۀ میدان در این واقعه بیش از پیش بروز یافت و تقویت شد. در این واقعه، هر دو سر منازعه به پشتوانۀ دو جمعیت مردمی که در دو میدان بزرگ شهر، میدان توپخانه و میدان بهارستان، مستقر شدند، به صحنه &zwnj;آمدند. اگرچه حکومت دست بالا را داشت و بعدتر به&zwnj;راحتی پیروز منازعه &zwnj;شد، مجلس را به توپ بست، و مشروطه را تعطیل کرد، ولی از پشتوانۀ جمعیت حاضر در میدان بی&zwnj;نیاز نبود و به واسطۀ آنها به اقدام و تصمیمش مشروعیت بخشید. این ماجرا حاکی از تثبیت نقش تازۀ میدان است، میدان به مثابۀ حریم همگان. [۲]</p>
<p>&nbsp;</p>
<p><strong>پی&zwnj;نوشت&zwnj;ها:</strong></p>
<p>۱. &laquo;جمعیت&raquo; تعبیری است که یرواند آبراهامیان، در کتاب مردم در سیاست ایران، به کار گرفته، برای اشاره به هر اجتماع بزرگی که رفتارش از قواعد رسمی کنشگری تبعیت نکند و هدفش اثرگذاری بر طرف مقابل، از طریق نشان دادن انسجام و اتحاد گروهی، باشد.&nbsp;</p>
<p>۲. شرح مبسوط تحولات مفهوم میدان را در این مقاله بخوانید:&nbsp;</p>
<p dir="ltr">Mehrdad Qayyoomi Bidhendi and Mahnam Najafi. &ldquo;The Concept of Maidan in Qajar Iran: Transformation to an Embodiment of the Public Sphere,&rdquo; in <em>International Journal of Environmental Studies</em>, Volume 79, Number 2 (April 2022), pp. 320-336.</p>
<p>&nbsp;</p>
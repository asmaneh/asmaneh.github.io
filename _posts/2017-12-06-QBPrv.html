--- 
title: "Der umayyadische Palast des 8. Jahrhunderts in Ḫirbat al-Minya am See von Tiberias" 
authors: kakhani 
types: blog 
featured: false
featureImg: "/assets/img/posts/QBPrv.jfif" 
slug: QBPrv 
gallery: 
- image_path: "/assets/img/posts/QBPrv.jfif" 
  title: "Der umayyadische Palast des 8. Jahrhunderts in Ḫirbat al-Minya am See von Tiberias" 
 
--- 
<div>
<div>
<p><strong>معرفی کتاب</strong></p>
<p dir="ltr">Ritter, Markus. <em>Der umayyadische Palast des 8. Jahrhunderts in Ḫirbat al-Minya am See von Tiberias</em>. Wiesbaden : Reichert, 2017.</p>
<p>&nbsp;</p>
<p dir="rtl">تحقیق دربارهٔ هنر و معماری دورهٔ بنی&zwnj;امیه یکی از رایج&zwnj;ترین موضوعات در حوزهٔ تاریخ هنر دوران اسلامی است. اغلب این تحقیق&zwnj;ها معطوف به بناهای مذهبی این دوره است و از بناهای غیرمذهبی، خصوصاً بناهای اقامتی و مسکونی، کمتر سخن رفته است. یکی از علل این امر آن است که عمدهٔ شناخت ما از بناهای غیرمذهبی و تزیینات مربوط به آنها، در این دوره، از طریق حفاری و مطالعات باستان&zwnj;شناختی حاصل آمده و بخش اندکی از این مطالعات به صورت مدوّن منتشر شده است.</p>
<p dir="rtl">خربة&zwnj;المنیه [۱] بنایی است واقع در ساحل دریاچهٔ طبریه در فلسطین و اولین بنای اقامتی در تاریخ باستان&zwnj;شناسی دوران اسلامی است که از طریق کاوش و حفاری کشف شده است. این کاوش&zwnj;ها در بازهٔ زمانی ۱۹۳۲ تا ۱۹۳۹ انجام شد و یافته&zwnj;های آن هم اکنون در دو موزهٔ باستان&zwnj;&zwnj;شناسی فلسطین [۲]&nbsp;و موزهٔ هنر اسلامی برلین [۳]&nbsp;نگه&zwnj;داری می&zwnj;شود.</p>
<p>این کتاب دربارهٔ معماری و تزیینات خربة&zwnj;المنیه است و نویسنده تمامی آثار به جا مانده از این بنا را شامل آثار موجود در دو موزهٔ یاد شده و گزارش&zwnj;های باستان&zwnj;شناسی به همراه بقایای موجود در سایت بنا بررسی کرده است. کتاب در سیزده فصل سامان یافته و نویسنده در آن سه هدف را دنبال کرده است: گردآوری و عرضهٔ منسجم نتایج کاوش&zwnj;های باستان&zwnj;شناختی مربوط به معماری و تزیینات بنا؛ ترسیم تزیینات، به صورت بازسازی شده، مبتنی بر بقایای بنا و بحث دربارهٔ کارکرد آن؛ تحلیل و مقایسهٔ بنا با دیگر آثار این دوره از حیث تزیینات و تکامل سبکی با رویکرد تاریخ هنر.&nbsp;&nbsp;</p>
<p>کتاب، در فصل اول، با مقدمه&zwnj;ای دربارهٔ بناهای اقامتی و ویژگی&zwnj;های آن در دورهٔ اموی آغاز می&zwnj;شود و در فصل دوم به سیاق تاریخی و باستان&zwnj;شناختی خربة&zwnj;المنیه می&zwnj;پردازد. این بنا در قرن هشتم میلادی جهت اقامت و سکونت استفاده می&zwnj;شده و در قرن پانزدهم کارکرد کاروانسرا داشته است. نویسنده علاوه بر این بررسی به تاریخ مدرن بنا، به منزلهٔ موضوع تحقیقات و کاوش&zwnj;های مختلف، نیز توجه داشته. فصل سوم به تبیین گزارش&zwnj;های باستان&zwnj;شناختی بنا اختصاص دارد و محصول آن پلانی جدید از بخش اقامتی خربة&zwnj;المنیه و بحث پیرامون نقاطی از بناست که تزیینات مختلف در آن یافت شده است. همچنین نویسنده صدق برخی از فرضیه&zwnj;های باستان&zwnj;شناسان دربارهٔ شکل سردر ورودی و تعداد طبقات بنا را مورد تردید قرار داده است.</p>
<p>ستون&zwnj;ها و سرستون&zwnj;های موجود در خربة&zwnj;المنیه ادامهٔ سنت ساخت ستون&zwnj;ها به شکل کلاسیک است که در دوران بیزانس و روم متأخر نیز رایج بوده. بحث پیرامون جزییات ستون&zwnj;ها و سرستون&zwnj;ها و رابطهٔ سبکی آن با دوره&zwnj;های قبل موضوع فصل چهارم کتاب است. در فصل پنجم سخن از نقش برجسته&zwnj;های آهکی و نقوش معماریانهٔ بناست. این نقش&zwnj;برجسته&zwnj;ها مهم&zwnj;ترین آثار به&zwnj;جای مانده از خربة&zwnj;المنیه است که با نقوش گیاهی آذین یافته و مشابه تزییناتی است که در خربة&zwnj;المفجر و کاخ مشتّی یافت شده است. نویسنده در قسمت بعدی همین فصل به نقوش تخت موجود در بنا پرداخته و تغییرات سبکی آن را نسبت به سبک بیزانس و روم متأخر آشکار ساخته است. در قسمت پایانی نیز به کنگره&zwnj;های بنا و مکان&zwnj;های احتمالی قرارگیری آنها اشاره شده.</p>
<p>فصل ششم و هفتم به تزیینات مرمری خربة&zwnj;المنیه اختصاص دارد. در این فصول یافته&zwnj;های مربوط به این تزیینات به صورت منظم دسته&zwnj;بندی و سه منطقه برای محل قرارگیری این تزیینات مشخص شده است. همچنین ترسیماتی از صورت احتمالی کتیبه&zwnj;های مرمری بنا در فصل هفتم آمده. نویسنده، در فصل هشتم، اقسام کف&zwnj;های موجود در بنا را از نظر جنس مصالح، موزاییک و مرمر و بازالت، مورد بررسی قرار داده و موقعیت و کارکرد هر یک را در بنا به بحث گذاشته است.</p>
<p>فصل نهم و دهم به تزیینات گچی دیوار و پنجره&zwnj;های خربة&zwnj;المنیه اختصاص دارد. نقوش این تزیینات و مقایسهٔ آن با دیگر بناهای دورهٔ امویان موضوع این بخش از کتاب است. سخن از شیشه&zwnj;های رنگی موجود در سایت بخشی دیگر از فصل دهم را شامل می&zwnj;شود که نویسنده به اقسام آنها و موقعیت قرارگیری&zwnj;شان در بنای اصلی اشاره دارد. او در فصل یازدهم و دوازدهم نیز دو بخش دیگر از تزیینات موجود در بنا را بررسی کرده است: شامل شبکه&zwnj;های مرمری و قطعات موزاییک دیوارها.</p>
<p>فصل پایانی به جمع&zwnj;بندی مطالب اختصاص دارد. نویسنده در این فصل ویژگی&zwnj;های معماریانهٔ بنا و شاخصه&zwnj;های اصلی تزیینات آن را به بحث گذاشته است. مقایسهٔ این بنا با دیگر بناهای دورهٔ امویان حکایت از نوعی تکامل سبکی دارد که مخصوص معماری اواخر این دوره است. در ادامه نیز با توجه به منابع موجود از دورهٔ امویان و سکه&zwnj;های ضرب&zwnj;شده در آن دوره، سال ساخت بخش&zwnj;های مختلف بنا مورد بحث قرار گرفته است. این کتاب در ۲۸۲ صفحه منتشر شده و شامل عکس&zwnj;ها و نقشه&zwnj;های مختلف از بنای خربة&zwnj;المنیه است.</p>
</div>
</div>
<div dir="ltr">1. Ḫirbat al-Minya</div>
<div dir="ltr">2. Palestine Archaeological Museum</div>
<div dir="ltr">3. Museum for Islamic Art</div>
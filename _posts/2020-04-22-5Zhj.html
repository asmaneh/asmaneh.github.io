--- 
title: "بزنگاه ترجمه و سوء تفاهم درباب نسبت معماری و دین" 
authors: mohaddesi 
types: blog 
tags: معماری,دین,معماری و دین,معماری دینی,معماری اسلامی,اسلام‌پژوهی,ترجمه,نقد ترجمه,دانشنامه بریتانیکا,نقد منابع,شب قدر,لیلة القدر,مکه 
featured: false
slug: 5Zhj 
--- 
<p style="text-align: justify;">در سخن از نسبت معماری و دین، داشتن آگاهی&zwnj;های تخصصی نسبت به طرفین، ضروری است. این آگاهی ها در چالش ترجمه، آنجا که قرار است مفاهیم دینی، مفاهیم معماری و نسبت میان این دو از یک فرهنگ زبانی به فرهنگ دیگر منتقل شود، نقش بسیار تعیین کننده ای دارد و کمترین کاستی و خلل موجب سوء تفاهم و اخلال در انتقال درست معنا می&zwnj;شود.&nbsp;در همین راستا به دو نمونه، به بهانه&zwnj;ی دو مدخل &laquo;معماری دینی&raquo; و &laquo;لیلة&zwnj;القدر&raquo; در دانشنامه آنلاین بریتانیکا، اشاره می&zwnj;شود:&zwnj;</p>
<p style="text-align: justify;">&nbsp;</p>
<p style="text-align: justify;">نمونه نخست در مدخل معماری دینی (Religious architecture) شایسته توجهی ظریف است:</p>
<p dir="ltr" style="text-align: justify;">Few existing religions are so&nbsp;exclusive. Beliefs as dissimilar as&nbsp;Christianity,&nbsp;Buddhism,&nbsp;Judaism, and&nbsp;Islam&nbsp;are based on communal participation in rites held inside each religion&rsquo;s place of worship. The buildings have even evolved into similar plans, because of a common requirement that the maximum number of worshippers be able to&nbsp;face&nbsp;the focal point of the service (the&nbsp;mosque&rsquo;s&nbsp;&ldquo;point&rdquo; is the wall facing the direction of&nbsp;<span style="text-decoration: underline;">Mecca, the city of&nbsp;Muhammad&rsquo;s birth and therefore the most sacred of all Islamic religious sites)</span>. Consequently, the Muslims were able to adopt the&nbsp;Byzantine&nbsp;church tradition, modern&nbsp;synagogues are often scarcely distinguishable from churches, and early&nbsp;Protestantism absorbed&nbsp;Catholic&nbsp;architecture with only minor revision (elimination of subsidiary&nbsp;chapels&nbsp;and&nbsp;altars, repositories of&nbsp;relics, and some symbolic decoration).</p>
<p dir="rtl" style="text-align: justify;">ترجمه:&zwnj;&nbsp;[در مقایسه با انحصار استفاده از معبد به قشر خاصی از دینداران، در ادیان کهن&zwnj;تر] اندکی از ادیان موجود، به طور خاص از این قاعده مستثنا هستند. هراندازه مسیحیت و بودیسم و یهودیت و اسلام ناهمسانند، بر حضور جمعی دینداران در مناسکی که درون مکان&zwnj;های عبادت دینی برپا می&zwnj;شود، باور دارند. حتی به&zwnj;خاطر رعایت یک ویژگی مشترک، اینکه حداکثر تعداد عبادت&zwnj;کنندگان بتوانند به سمت محل اصلی و نقطه کانونی مراسم روکنند، بنای عبادتگاه&zwnj;ها به پلانهای ساده&zwnj; رسیده&zwnj;اند (چنین جایگاهی در یک مسجد دیواری است که روی به سمت&nbsp;<span style="text-decoration: underline;">مکه، شهر زادگاه محمد(ص) ولذا مقدس&zwnj;ترین محوطه&zwnj;&zwnj;ی اسلامی</span>،&nbsp;دارد). از همین روی، مسلمانان می&zwnj;توانستند کلیسای بیزانسی را [برای ساخت مسجد] برگزینند؛ کنیسه&zwnj;های مدرن به ندرت از کلیساها قابل تشخیص&zwnj;اند؛ مسیحیت پروتستان، معماری مسیحیت کاتولیک را فقط با اندکی بازنگری (حذف نمازخانه&zwnj;های جانبی و محراب، جایگاه متبرکات، و برخی تزیینات نمادین) به&zwnj;کار می&zwnj;گیرد.</p>
<p dir="ltr" style="text-align: justify;">&nbsp;</p>
<p style="text-align: justify;">در این خصوص باید تذکر داد که...</p>
<p style="text-align: justify;">احترام و تقدیس شهر مکه (آنچنانکه باعث شده باشد به خاطر آن مسلمانان به سوی آن نماز بخوانند) نه از آن روی است که زادگاه پیامبر خدا است، بلکه از آن جهت است که خانه&zwnj;ی خداست و البته به تاریخ پیامبران پیشین نیز پیوندهایی دارد (بنای کعبه به دست حضرت ابراهیم(ع) و فرزندش که پیامبری مقبول یهودیان و مسیحیان و مسلمانان است، صورت گرفته است و سنگ حجر الاسود نیز با حضرت آدم(ع) مرتبط دانسته می شود). شایسته&zwnj;ی توجه است که هرچند مکه و مدینه، حرمین شریفین، هردو نزد مسلمانان محترم هستند، اما انگاره&zwnj;ی شهر مدینه نزد مسلمانان بیش از مکه، با پیامبر پیوند دارد؛</p>
<p style="text-align: justify;">&nbsp;</p>
<p style="text-align: justify;">همچنین در مدخل لیلة القدر (Laylat al-Qadr) نیز که به مناسبت فرارسیدن ماه مبارک رمضان در این دانشنامه آنلاین برخط شده است، می&zwnj;توان به نمونه دیگری از چنین سوء تفاهم ها اشاره کرد.</p>
<p dir="ltr" style="text-align: justify;"><span style="text-decoration: underline;">Laylat al-Qadr, (Arabic: &ldquo;Night of Power&rdquo;)&hellip;</span> Aside from the celebration of the Qurʾān&rsquo;s revelation, the annual observance of Laylat al-Qadr holds additional significance as a night in which&nbsp;angels&nbsp;descend to earth with a myriad of tasks, leading to a night of peace, blessings, and divine guidance (qadar) until the dawn. It is thus commemorated with solemnity, devotion, and prayer, and some observers spend the festival in a&nbsp;mosque&nbsp;in retreat (iʿtikāf).</p>
<p style="text-align: justify;">ترجمه:&nbsp;<span style="text-decoration: underline;">لیلة القدر&nbsp;(شب&nbsp;قدرت)...</span> علاوه بر گرامی&zwnj;داشت نزول قرآن، احیای شب قدریک وجه دیگری هم دارد که آن، شبی است که فرشتگان با انبوهی از &laquo;امر&raquo; به زمین فرود با می&zwnj;آیند، شبی که تا سحر مشحون از سلام و خیر و هدایت الهی (قدر [!؟]) است. از این جهت است که این شب با مناسک و دعا و نماز گرامی&zwnj;داشته می&zwnj;شود و برخی احیاءداران این آیین را در حال انزوا (اعتکاف) در مسجد می&zwnj;گذرانند.</p>
<p dir="ltr" style="text-align: justify;">&nbsp;</p>
<p style="text-align: justify;">در این خصوص نیز باید توجه کرد&nbsp;که...</p>
<p style="text-align: justify;">تعبیر &laquo;شب قدرت&raquo; (Night of Power)، در ترجمه مفهوم لیلة القدر &nbsp;نادرست به نظر می رسد، چه قدر در ادبیات قرآنی و اسلامی به معنای ارزش و خصوصا تقدیر است؛ چیزی که در شب قدر مطرح است، رقم خوردن سرنوشت یا تقدیر یکسال آینده توسط خداوند است؛ از این رو مسلمانان این شب را تا صبح عبادت میکنند تا نظر رحمت الهی را در تقدیر پیش روی شان به خود جلب کرده باشند. از این رو شاید به&zwnj;کارگیری عبارت Night of Magnificence (شب عظمت) یا Night of Fate (شب سرنوشت) در انتقال مفهوم شب قدر درست&zwnj;تر و دقیق&zwnj;تر باشد. همچنین درخصوص نحوه برپایی این مراسم -که در فرهنگ عمومی دینداری ما ایرانیان، بر صورتِ &laquo;هرچه بیشتر جمعی، بهتر&raquo; تأکید می شود-، اگر ناظر خارجی با دیدن عبادتگاه&zwnj;های دینی پرجمعیت و چالش تأمین فضا برای احیاءداران، دچار دوگانگی شود، چندان جای شگفتی نیست.</p>
<p style="text-align: justify;">&nbsp;</p>
<p style="text-align: justify;">بامداد سوم اردیبهشت&zwnj;ماه جلالی، روز معمار</p>
<p style="text-align: justify;">جلال محدثی</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p dir="ltr" style="text-align: justify;">Religious architecture</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Contributors: Roger Scruton,&nbsp;Peter Collins&nbsp;and Others&nbsp;(See All Contributors)</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Article Title: Architecture</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Website Name: Encyclop&aelig;dia Britannica</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Publisher: Encyclop&aelig;dia Britannica, inc.</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Date Published: October 10, 2019</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; URL:&nbsp;https://www.britannica.com/topic/architecture</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Access Date: April 21, 2020</p>
<p dir="ltr" style="text-align: justify;">&nbsp;</p>
<p dir="ltr" style="text-align: justify;">Laylat al-Qadr</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Contributor: Adam Zeidan</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Article Title: Laylat al-Qadr</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Website Name: Encyclop&aelig;dia Britannica</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Publisher: Encyclop&aelig;dia Britannica, inc.</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Date Published: April 07, 2020</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; URL: https://www.britannica.com/topic/Laylat-al-Qadr</p>
<p dir="ltr" style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Access Date: April 21, 2020</p>
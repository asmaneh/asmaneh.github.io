--- 
title: "اوراق سنگین (۶): کتیبۀ برج رسگت و تاریخ‌گذاری بنا| عمادالدین شیخ‌الحکمایی" 
authors: asmaneh 
types: bap 
categories: articles 
tags: عمادالدین شیخ‌الحکمایی,برج رسگت,سند‌شناسی,کتیبه,تاریخ معماری 
featured: false
attachedPDF: "/assets/pdf/knmkN.pdf" 
slug: knmkN 
--- 
<p>برج رسکت در روستای رسگت از شهر فریم (پریم) دودانگۀ شهرستان ساری واقع است. نخستین بار آندره گدار در سال ۱۹۳۳ این بنا را شناسایی کرده است. تاریخ ساخت این بنا مبهم و میان سده&zwnj;های پنجم تا هفتم شناور است. کتیبۀ دورادور بیرونی زیر گنبد، آیۀ &laquo;کلّ نفس ذائقة الموت و نبلوکم بالشّر و الخیر فتنه و الینا ترجعون&raquo; (آیۀ ۳۵ سورۀ انبیا) است و بر مقبره بودن این بنا دلیلی قاطع. اما بر سردر بنا نیز کتیبه&zwnj;ای گچ&zwnj;بری به خط کوفی گل&zwnj;دار در چهار سطر دیده می&zwnj;شود که سطر پایانی و بخش&zwnj;هایی از آن در سال&zwnj;های اخیر ریخته و از بین رفته است. نیمی از سطر چهارم کتیبه به خط پهلوی است؛ اما این بخش حتّی در زمان تصویربرداری گدار نیز جز چند عنصر تزیینی، و چند حرف پراکنده چیزی باقی نمانده بود.</p>
<p>در این مقاله تلاش کرده&zwnj;اند سطر پایانی کتیبه را بر پایۀ تصویری که در مقاله&zwnj;ای از بیوار منتشر شده بود بازخوانی کنند. در این بازخوانی کلماتی که شیلا بلر به صورت دو نام بی&zwnj;معنا خوانده بود، خوانا شد. در نتیجه نگارنده معتقد است که نیم&zwnj;سطر پایانی این کتیبه نیم&zwnj;بیتی فارسی است و به عنوان ماده&zwnj;تاریخ به کار رفته است. بنا بر این ماده تاریخ، عدد ۵۳۵ استخراج شد و به عقیدۀ نویسنده، این ماده&zwnj;تاریخ، کهن&zwnj;ترین ماده&zwnj;تاریخی است که در یک بنا استفاده شده است.</p>
<p>&nbsp;</p>
<p>عمادالدین شیخ&zwnj;الحمایی. اوراق سنگین (۶): ۱۵. کتیبۀ برج رسگت و تاریخ&zwnj;گذاری بنا&raquo; در <em>مجلهٔ فرهنگی و هنری بخارا</em>، شمارۀ ۱۳۸، مرداد و شهریور ۱۳۹۹، ص ۴۸۰- ۴۸۳.</p>
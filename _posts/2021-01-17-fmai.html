--- 
title: "معرفی کتاب مفاهیم بنیادی زیباشناسی" 
authors: koushei 
types: blog 
featured: false
slug: fmai 
--- 
<div>
<div>
<p>یکی از بهترین پژوهش&zwnj;هایی که درباره ابعاد گوناگون زیباشناسی در اختیار داریم، کتاب هفت جلدی مفاهیم بنیادی زیباشناسی است.[۱] مشخصات کتاب چنین است (نسخه دیجیتال این مجموعه از اینجا قابل دریافت است):</p>
<p dir="ltr">Barck, Karlheinz, and Martin Fontius. 2000-2005. Ästhetische Grundbegriffe: historisches Wörterbuch in sieben Bänden. Stuttgart: Metzler.</p>
<p>این کتاب، به زبان آلمانی و با مشارکت بیش از ۱۶۰ استاد و پژوهشگر متخصص در حوزه&zwnj;های مرتبط، در بازه&zwnj;ای حدودا ده ساله (۱۹۹۰-۲۰۰۰ م.) تدوین شده است (برای اسامی نویسندگان مقالات بنگرید: ibid: 7/ 287-289). در این مجموعه، در بیش از ۱۷۰ مقاله مفصل و حجمی حدود شش هزار صفحه (دو ستونه)، برخی از مهم&zwnj;ترین مفاهیم و مسایل زیباشناسی، در چارچوب تاریخ مفاهیم تحلیل و بررسی می&zwnj;شود. از آنجا که &laquo;تأسیس&raquo; دانش زیباشناسی به سده هجدهم اروپا باز می&zwnj;گردد، تمرکز این اثر نیز بر سه سده اخیر است. البته در برخی مقالات و به اقتضای موضوع، به پیشاتاریخ زیباشناسی در عصر باستان و سده&zwnj;های میانه نیز پرداخته&zwnj;اند (برای نمونه بنگرید به مقاله &laquo;مدرن&raquo; در جلد چهارم و مباحث مربوط به جدال قدما و متجددان در آن مقاله). نویسندگان مقالات می&zwnj;کوشند میانِ رشته&zwnj;های مختلف، و نیز حوزه&zwnj;های تخصصی و عرصه عمومی، پیوند برقرار کنند. به عبارت دیگر، در عین اینکه کاملا به نحو فلسفی به سراغ موضوعات زیباشناسی می&zwnj;روند، اما در عین حال توجهی جدی به زمینه&zwnj;های هنریِ این مباحث نیز دارند.</p>
<p>این اثر، در زمره آن دسته از پژوهش&zwnj;های آلمانی زبان جای می&zwnj;گیرد که در دهه&zwnj;های اخیر به تاریخ مفاهیم پرداخته&zwnj;اند، آثاری مانند فرهنگ&zwnj;نامه تاریخی مفاهیم فلسفه، مفاهیم بنیادی تاریخ، کتابچه راهنمای مفاهیم بنیادی سیاسی-اجتماعی در فرانسه ۱۶۸۰-۱۸۲۰، و فرهنگ&zwnj;نامه تاریخی خطابه.[۲]</p>
<p>مدخل&zwnj;ها به ترتیب الفبایی در جلدها تنظیم شده&zwnj;اند. قالب تنظیم مقالات نیز این گونه است که در آغاز هر مدخل و پس از عنوان آلمانیِ مدخل، معادل آن در زبان&zwnj;های یونانی، لاتین و دیگر زبان&zwnj;های اصلی اروپایی (انگلیسی، فرانسه، ایتالیایی، اسپانیولی و روسی) ذکر می&zwnj;شود. پس از آن، فهرست بخش&zwnj;های مختلف مقاله می&zwnj;آید. مهمترین منابع در آن موضوع نیز در کتاب&zwnj;شناسی پایانی هر مقاله ذکر می&zwnj;شود. در متن مقالات، نقل قول&zwnj;های مستقیم از منابع انگلیسی و فرانسه، به صورت اصلی و بدون ترجمه می&zwnj;آید. جز از این دو زبان، در باقیِ نقل قول&zwnj;ها ترجمه آلمانی عبارت می&zwnj;آید (برای توضیح بیشتر درباره محتوای کتاب، نحوه مدخل&zwnj;گزینی، محدودیت&zwnj;های پژوهشی و دیگر موضوعات مرتبط بنگرید به مقدمه کتاب و راهنمای استفاده از آن: ibid: 1/ VII-XIV)</p>
<p>در ادامه، فهرست معادل&zwnj;های انگلیسیِ مدخل&zwnj;های هر جلد آمده است. اگر ترتیب الفباییِ چینش مدخل&zwnj;ها در هر جلد، در فهرست ذیل دیده نمی&zwnj;شود، به ملاحظه همین برگردان به زبان انگلیسی است (برای فهرست عناوین آلمانیِ مدخل&zwnj;ها بنگرید به: ibid: 7/ 284-286).</p>
<p>جلد یک (۲۷ مدخل):</p>
<p dir="ltr">Absence, Passion, Allegory, Everyday life, Anagram, Appropriation, Grace, Conception/ intuition, Apollonian-Dionysian, Arabesque, Architecture, Aesthetics/ aesthetic, Aura, Expression, Autonomy, Author/ artist, Avant-garde, Baroque, Image, Visual art/ figurative art/ plastic art, Aesthetic Education, Bohemia, Chaos-order, Character/ characteristic, Curiosity, Dandy, Representation/ presentation/ performance;</p>
<p>جلد دو (۲۹ مدخل):</p>
<p dir="ltr">Decadent/ decadence/ decadency, Design/ industrial design, Dilettantism, Imagination, Empathy, Disgust, Commitment/ tendency/ bias/ partisanship, Enthusiasm, Ephemeral, Experience, Sublime, Erotic/ eroticism, Exotic/ exotism, Feast/ festival, Fiction, Film/ filmic, Form, Photography/ photographic, Fragment, Functionalism, Memory/ remembrance, Feeling/ sentiment, Genius, Pleasure/ enjoyment, Gesamtkunstwerk/ total work of art, Taste/ judgement of taste, Form/ pattern/ gestalt, Gothic, Grotesque;</p>
<p>جلد سه (۲۸ مدخل):</p>
<p dir="ltr">Harmony/ harmonic/ harmonious, Deformed/ ugly, Humour, Ideal, Pastoral/ idyll/ idyllic, Interest/ interesting, Intimacy/ intimate, Ironic/ ironical/ irony, Catharsis, Kitsch, Classical/ classic/ classicism, Colouring/ coloured, Comic/ comical, Communication, Body, Critical/ criticism/ critique, Cult, Culture, Art/ (fine) arts/ system of the arts, Landscape, Literary/ literature, Luxury, Lyric- epic- dramatic, Magical/ magic, Picturesque, Manner/ mannerist/ mannerism, Measure, Material;</p>
<p>جلد چهار (۳۰ مدخل):</p>
<p dir="ltr">Media, Melodic/ melodious/ melody, Melodramatic, Metamorphosis, Mimesis/ imitation, Modern/ modernity/ modernism, Fashionable/ fashion, Moral- amoral, Motive, Orality, Music, Myth/ mythical/ mythology, Naive/ naivety, National/ nation, Naturalistic, Natural/ nature, Black Aesthetics, Normal/ normality, Useful, Public sphere/ audience, Original/ originality, Ornament, Passion, Pathos/ pathetic, Performance, Perspective/ perspectivism, Fancy/ fantasy, Fantastic, Plastic, Popular/ popular culture;</p>
<p>جلد پنج (۲۶ مدخل):</p>
<p dir="ltr">Postmodernity/ postmodern, Production/ poiesis, Prosaic - poetical, Space, Realism/ realistic, Reality, Religion/ religiosity/ religiousness, Representation/ representative, Rhythm, Romantic/ romanticism, Satire, Appearance, Beautiful/ beauty, Terror/ shock, Melancholy, Sensibility/ sensitivity/ sentimentality, Simulation, Sensuality/ sensibility, Play/ game, Language of art/ art as language, Style, Mood/ attunement/ atmosphere , Subjectivity, Subculture, Symbol, Synaesthesia;</p>
<p>جلد شش (۲۵ مدخل):</p>
<p dir="ltr">Dance, Artistic techniques, Text/ textuality, Theatricality, Tradition- innovation, Tragic, Dream/ vision, Unconscious, The uncanny/ unhomely, Conversation, Urbanism, Vague/ uncertain/ indeterminate, Understanding/ interpretation, Perfect/ perfection, Truth/ verisimilitude, Perception, Culture industry, Femininity, Work, Evaluation/ value, Reflection/ mirror/ image, Effect/ reception, Wit/ joke, Admirable/ marvellous/ wonderful, Era/ age/ epoch;</p>
<p>جلد هفت (۷ مدخل):</p>
<p dir="ltr">Abstract/ abstraction, Authentic/ authenticity, Caprice, Metaphor/ metaphorical, Museum/ exhibition, Typical/ type, Signs/ semiotics of arts.</p>
<p>در جلد هفتم، مجموعه مفصلی از نمایه&zwnj;های اشخاص، آثار و اصطلاحات نیز آمده است.</p>
</div>
</div>
<div>۱. از آقای دکتر سید محمد رضا حسینی بهشتی که ضمن معرفی این کتاب، زمینه آشنایی&zwnj;ام با محتوای برخی مدخل&zwnj;های آن را فراهم آوردند بسیار سپاسگزارم.</div>
<div>۲. مشخصات کتاب&zwnj;شناسیِ این آثار به ترتیب چنین است:</div>
<div>
<p dir="ltr">Ritter, Joachim, Günther Bien, Karlfried Gründer, Gottfried Gabriel, Margarita Kranz, Helmut Hühn, and Rudolf Eisler. 1971-2007. Historisches Wörterbuch der Philosophie. Basel: Schwabe.</p>
<p>پیش از این، منتخبی از مدخل&zwnj;های این اثر به فارسی ترجمه شده است. انتشارات سمت گزیده&zwnj;ای از مفاهیم مابعدالطبیعه را در سه جلد، به ویراستاری سید محمد رضا حسینی بهشتی منتشر کرده است. موسسه پژوهشی حکمت و فلسفه ایران و موسسه نوارغنون، منتخبی از مدخل&zwnj;های مرتبط با فلسفه هنر، الهیات، و فلسفه اخلاق را در سه جلد به ویراستاری سید محمد رضا حسینی بهشتی و بهمن پازوکی منتشر کرده&zwnj;اند. شماری از مدخل&zwnj;های مرتبط با زبان&zwnj;شناسی و ادبیاتِ این مجموعه نیز به ترجمه کورش صفوی در انتشارات هرمس منتشر شده است.</p>
<p>Brunner, Otto, Werner Conze, and Reinhart Koselleck. 1972&ndash;1997. Geschichtliche Grundbegriffe historisches Lexikon zur politisch-sozialen Sprache in Deutschland. Stuttgart: Klett-Cotta.</p>
<p>این اثر در هشت جلد و بالغ بر ۹۰۰۰ صفحه، به بررسی ۱۲۲ مفهوم مانند قانون، مردم، سنت، تمدن و ... می&zwnj;پردازد. در این بررسی، علاوه بر زمینه&zwnj;های تاریخیِ هر موضوع، به ابعاد فلسفی، حقوقی و اقتصادی آن نیز توجه می&zwnj;شود.</p>
<p>Reichardt, Rolf, Hans-J&uuml;rgen L&uuml;sebrink, and J&ouml;rn Leonhard (ed.). 1985-2016. Handbuch politisch-sozialer Grundbegriffe in Frankreich: 1680-1820. München: Oldenbourg.</p>
<p>تا کنون ۲۱ دفتر از این مجموعه در ۱۶ مجلد منتشر شده است و انتشار آن همچنان در حال تکمیل است.</p>
<p dir="ltr">Kalivoda, Gregor, Heike Mayer, and Franz-Huber Robling. 1992-20015. Historisches Wörterbuch der Rhetorik. Berlin: De Gruyter.</p>
<p>این اثر در دوازده جلد و بیش از ۱۳۰۰ مدخل، با مشارکت افزون بر ۴۰۰ متخصصِ این حوزه تدوین شده است.</p>
</div>
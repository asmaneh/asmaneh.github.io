--- 
title: "یادداشت‌هایی دربارۀ نقاشی (۱)" 
authors: ghasemi 
types: blog 
tags: نقاشی,معماری,تاریخ معماری,آسمانه,مطالعات معماری ایران,لیلا قاسمی 
featured: false
featureImg: "/assets/img/posts/8XmuY.jpg" 
slug: 8XmuY 
gallery: 
- image_path: "/assets/img/posts/8XmuY.jpg" 
  title: "یادداشت‌هایی دربارۀ نقاشی (۱)" 
- image_path: "/assets/img/posts/8XmuY-1.jpg" 
  title: "تصویر۱: شاه و ملکه، کوه خواجه سیستان، احتمالا سده اول م.  مأخذ: http://iranatlas.info" 
- image_path: "/assets/img/posts/8XmuY-2.jpg" 
  title: "تصویر۲: شکارگر، دورا- اروپوس، سوریه، سده دوم م.  مأخذ: پاکباز، نقاشی ایران از دیرباز تا امروز، ص 25." 
 
excerpt: "هنر تصویری ایران از پیش از تاریخ تحولاتی را پشت سر گذاشت. با هنر تصویری آسیای غربی در آمیخت و این آمیزش در هنر هخامنشی ظهور یافت. در زمان پارتیان با روی آوردن به سنت‌های کهن‌تر ایرانی و شرقی، هنر ایرانی به صورت هنری تلفیقی ظاهر شد و در روزگار ساسانیان و در شرایط اجتماعی و فرهنگی آن دوران این هنر ویژگی‌های جدیدی بدست آورد." 
--- 
<div>
<div>
<p>برای تمرین یکی از درس&zwnj;های دورۀ مطالعات با مقالۀ &laquo;شاه عباس دوم، فتح قندهار، چهل ستون و دیوارنگاره&zwnj;های آن&raquo; نوشتۀ خانم سوسن بابایی۱&nbsp;آشنا شدم. در این مقاله خانم بابایی از تمایزات سبک&zwnj;شناختی نقاشی&zwnj;های دیواری کاخ چهل&zwnj;ستون برای تاریخ&zwnj;نگاری این دیوارنگاره&zwnj;ها بهره گرفته است. از این دست پژوهش&zwnj;ها کم نیستند که در آن نقاشی به عنوان یک شاهد در کنار دیگر شاهدها برای رسیدن به پاسخ پرسش اصلی به پژوهشگر یاری رسانده است. بنابراین نقاشی نیز مانند هر شاهد دیگری می&zwnj;تواند در بررسی&zwnj;ها و مطالعات تاریخی دربارۀ معماری راهگشا و چه بسا در برخی موارد کلید حل معما باشد. همچنان&zwnj;که کاشیکاری، خوشنویسی، گچبری و سایر هنرها و ویژگی&zwnj;های سبکی آنها کمک&zwnj;کننده و گاهی راهگشا هستند. بنابراین در پژوهش تاریخ معماری نمی&zwnj;توان مطالعۀ تاریخ هنر را نادیده گرفت. از این رو تصمیم گرفتم به سراغ برخی منابع موجود در زمینۀ تاریخ نقاشی ایران از جمله نوشته&zwnj;های رویین پاکباز بروم و یادداشت&zwnj;هایم را در این زمینه به صورت سلسله نوشته&zwnj;های ادامه&zwnj;داری با دیگران به اشتراک بگذارم به امید آنکه این نوشته&zwnj;ها انگیزه&zwnj;ای شود برای مطالعۀ عمیق&zwnj;تر در این زمینه.</p>
<br />
<p>برای شروع ابتدا به سراغ کتاب نقاشی ایران از دیرباز تا امروز رفتم و نکاتی از نقاشی هر دوره که به نظر خودم مهمتر آمد را به صورت فیش یادداشت کردم. در هر وب&zwnj;نوشت، مجموعه&zwnj;ای از این فیش&zwnj;ها را به اشتراک خواهم گذاشت. لازم به توضیح است که از نقاشی هر دوره نکاتی را برگزیدم که در نقاشی دوره&zwnj;ای دیگر تأثیر داشته و به عنوان الگویی تکرار شده است.</p>
<br />
<p>&nbsp;آغاز سخن</p>
<br />
<p>هنر تصویری ایران از پیش از تاریخ تحولاتی را پشت سر گذاشت. با هنر تصویری آسیای غربی در آمیخت و این آمیزش در هنر هخامنشی ظهور یافت. در زمان پارتیان با روی آوردن به سنت&zwnj;های کهن&zwnj;تر ایرانی و شرقی، هنر ایرانی به صورت هنری تلفیقی ظاهر شد و در روزگار ساسانیان و در شرایط اجتماعی و فرهنگی آن دوران این هنر ویژگی&zwnj;های جدیدی بدست آورد. میراث ساسانیان و البته آسیای میانه به دورۀ اسلامی رسید و در هنر این دوران تا دورۀ سلجوقیان تأثیر گذاشت؛ اما تسلط مغولان بر ایران گویا نقطۀ پایانی بود بر این ماجرا.۲</p>
<br />
<p>با سقوط دولت هخامنشیان و تسلط اسکندر مقدونی و جانشینانش بر سرزمین&zwnj;های تابع هخامنشیان به تدریج زبان، ادبیات و هنر یونانی در سراسر آسیای غربی اشاعه یافت. هنر ایران نیز در اوایل تشکیل حکومت اشکانیان در زمان سلوکیان تحت تأثیر سنت&zwnj;های هنری یونانیان بود. اما از میانۀ سدۀ اول میلادی به تدریج جریان پیروی از الگوهای یونانی متوقف شد و نشانه&zwnj;های بازگشت به سنت&zwnj;های شرقی ظاهر گردید. از ویژگی&zwnj;های هنر &ndash; هنر پارتی-&nbsp; در این دوره می&zwnj;توان به موارد زیر اشاره کرد: &laquo;تمام&zwnj;رخ نمایی، خشکی و صلابت پیکرها، آذینگری و پرداختن به جزئیات در جامه و جواهرات {&hellip;} {تا جاییکه به} جزئیات جامه و آرایه&zwnj;های شخصی افراد بیش از زیبایی آنها اهمیت داده&raquo; می&zwnj;شد.۳</p>
<br />
<p>از هنرهای رایج در دورۀ اشکانیان نقاشی دیواری و گچبری رنگی بوده است. یک نمونه از نقاشی&zwnj;های دیواری این دوره چند دیوارنگاره مربوط به ویرانه&zwnj;های کاخ کوه&zwnj;خواجه در سیستان است. در یکی از این دیوارنگاره&zwnj;ها که ظاهراً صحنۀ جلوس شاه و ملکه (تصویر ۱) است، می&zwnj;توان شیوۀ پارتی را در &laquo;شکل جامه&zwnj;ها و نوع آرایه&zwnj;ها تشخیص داد {&hellip;} {همچنین} تجسم پیکره&zwnj;ها در نمای روبرو، بازنمایی پیکر زن (که در هنر هخامنشی نایاب بود)، بر هم نهادن پیکرهای مجاور به منظور القای عمق۴&nbsp;و رنگ&zwnj;گزینی متنوع&raquo;۵&nbsp;از نکات قابل توجه در این نقاشی&zwnj;هاست. در نقاشی&zwnj;های کوه&zwnj;خواجه &laquo;روش بازنمایی دو بعدی با رنگ&zwnj;های تخت۶&nbsp;و خطوط شکل&zwnj;ساز۷&nbsp;سیاه&raquo;۸&nbsp;بکار رفته است. این روش اهمیت خاصی در نقاشی ایرانی دارد که تا قرنها پایدار می&zwnj;ماند. اما جایی که ویژگی هنر پارتی را بیشتر نشان می&zwnj;دهد مربوط به مناطق غربی قلمرو اشکانیان است. خصوصیات دیوارنگاره&zwnj;های بدست آمده در کاوش&zwnj;های شهر باستانی دورا اروپوس در سوریه نسبت به نقاشی&zwnj;های کوه&zwnj;خواجه &laquo;شرقی&zwnj;تر&raquo;۹&nbsp;است. در نقاشی&zwnj;های یافت شده در دورا اروپوس (تصویر ۲) می&zwnj;توان &laquo;شکارگر سوار بر اسبی را دید که کمان بدست دارد و بر آهوان رمیده تیر می&zwnj;اندازد {&hellip;} این صحنه&zwnj;ها تمثیل دیرینۀ شکار و جنگ، شکست دشمنان دنیوی و معنوی در هیئت حیوانات را می&zwnj;نمایانند {&hellip;} که آن را چون سنت تصویرشناختی پایدار در ادوار بعدی و خصوصاً در نگارگری ایرانی &ndash; اسلامی می&zwnj;بینیم&raquo;.۱۰</p>
<br />
<p>&nbsp;&nbsp;کتابنامه</p>
<br />
<p>آموزگار، ژاله. تاریخ اساطیری ایران. تهران: سازمان مطالعه و تدوین کتب علوم انسانی دانشگاه&zwnj;ها (سمت)، ۱۳۸۷.</p>
<br />
<p>پاکباز، رویین. نقاشی ایران از دیرباز تا امروز. تهران: انتشارات زرین و سیمین، ۱۳۸۵.</p>
<br />
<p>صفرزایی، سامان. &laquo;فرزند زال و علی: نظریه دولت و صفویان در گفت و گو با سوسن بابایی استاد تاریخ دانشگاه میشیگان&raquo;. در مهرنامه، شمارۀ ۳ &nbsp;(خرداد ۱۳۸۹)، ص ۱۸۵.</p>
<br />
<p>http://iranatlas.info</p>
<br />
<p>&nbsp;پی&zwnj;نوشت<br />[۱] خانم سوسن بابايي پژوهشگر منطقه&zwnj;اي در مصر و سوريه، استاد سابق دانشگاه ميشیگان و كالج اسميت است. وي چند صباحي در انستيتو تحقيقاتي گتي شهر لس&shy;آنجلس به پژوهش پرداخته و از سال ۲۰۱۰ در دانشگاه مونيخ مشغول به تدریس است. از جمله آثار او: غلام&zwnj;هاي شاه، نخبگان جديد صفويه ،&laquo;شاه عباس دوم، فتح قندهار، چهل ستون و نگاره&zwnj;هاي آن&raquo; است. گفتني است یکی از كتاب خانم بابايي اصفهان و مكان&zwnj;هايش كه در سال ۲۰۰۸&nbsp;منتشر شد، سال ۱۳۸۸ ش موفق شد جايزه &laquo;هوشنگ پورشريعتي&raquo; را برای بهترين كتاب با موضوع ايران در انجمن مطالعات خاورميانه به خود اختصاص دهد. حوزه پژوهش و تدريس خانم بابايي متمركز بر تاريخ معماري اسلامي در دوره&zwnj;ای مابين سدۀ شانزده و هجدهم ميلادی است (صفرزائی، &laquo;فرزند زال و علی: نظریه دولت و صفویان در گفت&zwnj; و گو با سوسن بابایی استاد تاریخ دانشگاه میشیگان&raquo;، ص ۱۸۵).<br />[۲] پاکباز، نقاشی ایران از دیرباز تا امروز، ص ۱۳.<br />[۳] همان، ص ۲۳.<br />[۴] این ویژگی در نقاشی چینی نیز وجود داشته است.<br />[۵] همان، ص ۲۴.<br />[۶] منظور از رنگ تخت، به کار بردن رنگ&zwnj;ها بدون سایه و روشن است.<br />[۷] منظور از خطوط شکل&zwnj;ساز، همان خطوط کناره&zwnj;نماست.<br />[۸] همان&zwnj;جا.<br />[۹] همان&zwnj;جا.<br />[۱۰] همان&zwnj;جا. به عنوان مثال در اسطوره&zwnj;های ایران، بهرام، خدای جنگ است و به صوت&zwnj;های گوناگون تجسم می&zwnj;یابد. یکی از صورت&zwnj;های بهرام گراز است؛ و یا در نمونه&zwnj;ای دیگر در سه هزار سال چهارم از دوازده هزار سال اساطیری که بنابر باورهای ایران باستان آفرینش در محدودۀ این دوازده&zwnj; هزار سال انجام شده، بهرام ورجاوند که نمادی از ایزد بهرام است &laquo;به صورت شاهی، سوار بر پیل سفید آراسته&zwnj;ای، برای یاری ایرانیان در برابر بدخواهان و دشمنان از کابل یا هندوستان می&zwnj;آید&raquo; (آموزگار، تاریخ اساطیری ایران، ص ۲۷ و ص ۸۳).</p>
<p>&nbsp;</p>
</div>
</div>
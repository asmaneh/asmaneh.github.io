--- 
title: "بررسی دروازه در شهرهای قرون اولیۀ اسلامی| پریسا رحیم‌زاده" 
authors: asmaneh 
types: research 
featured: false
slug: Axaj 
--- 
<p>دروازه در شهرهای اسلامی به مثابه آستانۀ شهر بود. دروازه&nbsp; ماهیتی دوگانه در وصل و فصل شهر با محیط پیرامونش داشت. در حقیقت، دروازه مکانی در میانه بود، میان بیرون و درون و نمایندۀ این دو. همین ماهیت دوگانۀ واصل و فاصل و در&nbsp; میانه بودنِ دروازه پذیرفتن کارکردها، رویدادها و دلالت&zwnj;های نمادین را میسر می&zwnj;ساخت. همچنین دروازه در آستانۀ شهر معرف و نمایندۀ شهر و ساختار آن بود. پس شناخت دروازه و ماهیت آن نه تنها در فهم نقش و جایگاه دروازه در معماری بلکه در شناخت و مطالعۀ تاریخ شهر نیز مؤثر است.&nbsp;</p>
<p>در این تحقیق،&laquo;پریسا رحیم&zwnj;زاده&raquo;، ماهیت دروازه و نقش آن در حیات شهری را در شهر&zwnj;های سدۀ نخست ایران اسلامی بررسی می&zwnj;کند. بدین منظور می&zwnj;کوشد، با تکیه بر منابع مکتوب دست اول و تفسیر آنها با توجه به سیاق تاریخی آن منابع به چیستی و چونی دروازه دست یابد. این تحقیق هفت فصل دارد. در فصل اول، &laquo;انواع دروازه در شهر&raquo;، به اندازۀ اقتضای تحقیق شهرهای اولیۀ اسلامی و انواع دروازه در این شهرها مطالعه می&zwnj;شود. سپس با تأمل در واژۀ دروازه و عرصه&zwnj;های دو سوی آن تفاوت و تمایز هر کدام ا آنها با هم بررسی می&zwnj;شود. در فصل دوم، &laquo;بنیاد دروازه&raquo;، دربارۀ چگونگی و چرایی تجسم یافتن دروازه در عالم واقع بحث می&zwnj;شود. در فصل سوم، &laquo;نام دروازه&raquo;، نام&zwnj;های منسوب به دروازه و چگونگی دلالت این نام&zwnj;ها بر ماهیت آن دروازه روشن می&zwnj;شود. در فصل چهارم، &laquo;دروازه؛ دفاع و امنیت&raquo;، و فصل پنجم، &laquo;دروازه&zwnj;های حکومت&raquo;، و فصل ششم، &laquo;دروازۀ آشنا&raquo;، نقش دروازه در حیات شهر بررسی می&zwnj;شود. فصل هفتم، &laquo;آیین&zwnj;های دروازه&raquo;، با توجه به آداب و رسوم و تشریفات گذر از دروازه نقش آیینی دروازه به منزلۀ آستانۀ شهر مشخص می&zwnj;شود.&nbsp;</p>
<p><strong>پریسا رحیم&zwnj;زاده. &laquo;بررسی دروازه در شهرهای قرون اولیۀ اسلامی&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر لادن اعتضادی. استاد مشاور: دکتر زهرا اهری. تهران: دانشگاه شهید بهشتی، ۱۳۹۳.</strong></p>
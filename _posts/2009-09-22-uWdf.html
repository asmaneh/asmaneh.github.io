--- 
title: "اطلاعات معماری اسناد خانوادگی استرآباد (خانوادۀ کبیر)| محدثه نظیف‌کار" 
authors: asmaneh 
types: research 
featured: false
slug: uWdf 
--- 
<p>برای شناخت معماری نمی&zwnj;توان تنها به شناخت ویژگی&zwnj;های صوری آن اکتفا کرد. آنچه از تحلیل کالبد گذشته حاصل می&zwnj;شود، اگرچه بسیار نیکو و ضروری است؛ تنها ناظر به یک جنبه از شناخت معماری، جنبۀ مادی و عینی، است. در حالیکه معماری واجد وجوه دیگری هم هست که کالبد به&zwnj;تنهایی گویای آنها نیست.</p>
<p>برای شناخت مظاهر غیرمادیِ معماری گذشته باید از آثار دیگری جز کالبد معماری کمک گرفت. نمونه&zwnj;ای از این آثار نوشته&zwnj;های به&zwnj;جامانده از گذشتگان است. اسناد تاریخی از جمله آثار مکتوبی است که بالقوه دانش بسیاری از معماری ایران را در بر دارد و کمتر به آنها توجه شده است.&nbsp; اگر متن این اسناد، با تصحیح علمی و به صورتی دقیق و قابل جستجو و ارجاع در اختیار محققان قرار گیرد، بی&zwnj;گمان کیفیت تحقیق در تاریخ معماری ایران متحول خواهد شد.</p>
<p>در این تحقیق، محدثه نظیف&zwnj;کار به بررسی اسناد مربوط به خانوادۀ کبیر، از خانواده&zwnj;های اصیل و با اعتبار استرآباد که تعداد قابل توجهی اسناد در اختیار دارند، می&zwnj;پردازد. این تحقیق پنج فصل دارد. فصل اول، &laquo;مفردات موضوع&raquo;، به منزلۀ مقدماتی برای فهم بهتر شیوۀ مواجهه با اسناد تاریخی و شیوۀ دریافت تاریخ معماری از میان آنهاست. در فصل دوم، &laquo;دامنۀ اسناد&raquo;، به تعیین محدودۀ اسناد طبقه&zwnj;بندی و شناسایی آنها می&zwnj;پردازد و در فصل سوم، &laquo;شرح اسناد&raquo;، اطلاعات معماری اسنادِ منتخب فصل دوم، استخراج می&zwnj;شود. همچنین در این فصل، متن یک یا دو نمونه سندِ حاوی اطلاعات ارزشمند به طور کامل شرح داده می&zwnj;شود. در فصل چهارم، &laquo;نمونۀ تفسیر اسناد&raquo;، سه نمونه مقاله با هدف چگونگی استفاده از اطلاعات معماری اسناد در نوشتن تاریخ معماری ارائه می&zwnj;شود. از آن روی که نگارش سه مقالۀ فصل چهارم تنها نتیجۀ تفسیر اسناد نیست. در فصل پنجم، &laquo;آیندۀ طرح&raquo;، دیگر مسیرهای شناخت تاریخ معماری استرآباد(گرگان امروزی) از طریق اسناد نشان داده می&zwnj;شود.&nbsp;</p>
<p><strong>محدثه نظیف&zwnj;کار. &laquo;اطلاعات معماری اسناد خانوادگی استرآباد (خانوادۀ کبیر)&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی، استاد مشاور: عمادالدین شیخ&zwnj;الحکمایی. تهران: دانشگاه شهید بهشتی، شهریور ۱۳۸۸.</strong></p>
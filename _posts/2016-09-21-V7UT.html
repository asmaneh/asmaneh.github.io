--- 
title: "۶۹. روند تغییرات شهری اصفهان در دوره صفویه از آغاز دورۀ شاه صفی تا پایان دورۀ شاه‌عباس‌دوم| امیر محمد ‌‌چنگیزی‌محمدی" 
authors: asmaneh 
types: research 
featured: false
slug: V7UT 
--- 
<p>شاکلۀ شهری اصفهان صفوی در دورۀ شاه عباس اول شکل گرفت ولی فضاهای شهری اصفهان پس از شاه عباس ثابت نماند. پس از مرگ شاه عباس اول محله&zwnj;های جدیدی به شهر اضافه شد و خیابان&zwnj;ها، پل&zwnj;ها و میدان&zwnj;های جدید بخشی از استخوان&zwnj;بندی شهر را تغییر داد. با وجود این، بیشتر محققان شهری مسحور ساخت&zwnj;و&zwnj;سازهای کلان و با شکوه شاه عباس اول شده&zwnj;اند و شهرسازی اصفهان صفوی را فقط مبتنی بر این دوره بررسی کرده&zwnj;اند.<br />در این تحقیق، امیرمحمد چنگیزی&zwnj;محمدی، در پیِ فهم دگرگونی&zwnj;های فضایی شهر اصفهان از آغاز دورۀ شاه صفی تا پایان دورۀ شاه عباس دوم است. بدین منظور می&zwnj;کوشد، با استفاده از متون درجۀ اول، تاریخ&zwnj;نامه&zwnj;های رسمی دربار صفوی و سفرنامۀ اروپاییان در این دوره، و نیز متون درجۀ دوم و منابع تصویری تغییرات کالبدی شهر اصفهان پس از شاه عباس اول را روشن کند. این تحقیق دو فصل دارد. در فصل اول، &laquo;اصفهان شاه صفی اول&raquo;، کالبد و رویدادهای شهری اصفهان در دورۀ شاه صفی، ۱۰۳۸-۱۰۵۲ق، و دگرگونی&zwnj; فضاها و رویداهای جاری در آن را در مقایسه با دوره&zwnj;های قبل شرح می&zwnj;دهد. در فصل دوم، &laquo;اصفهان شاه عباس دوم&raquo;، وضع شهر در دورۀ شاه عباس دوم، ۱۰۵۲-۱۰۷۷ق، را با دورۀ قبل مقایسه می&zwnj;کند و دگرگونی کالبدیِ فضاها و رویدادهای جاری در آن را روشن می&zwnj;کند.</p>
<p>&nbsp;</p>
<p><strong>&zwnj;&zwnj;چنگیزی&zwnj;محمدی، امیرمحمد. &laquo;روند تغییرات شهری اصفهان در دوره صفویه از آغاز دورۀ شاه صفی تا پایان دورۀ شاه&zwnj;عباس&zwnj;دوم &raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهرا اهری. تهران: دانشگاه شهید بهشتی، شهریور۱۳۹۵.</strong></p>
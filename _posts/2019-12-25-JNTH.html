--- 
title: "مقدمه: چرا  شهر «جمهوری اسلامی ایران»؟" 
authors: فرزاد زره‌داران 
types: bulletins 
categories: ircity 
tags: نقد معماری,نقد سیاسی معماری,حسن روحانی,جمهوری اسلامی ایران,طرح اقدام ملی مسکن,وزارت راه و شهرسازی,ریاست جمهوری,ایدئولوژی و معماری 
sortOrder: 2 
featured: false
featureImg: "/assets/img/posts/JNTH.jpg" 
slug: JNTH 
gallery: 
- image_path: "/assets/img/posts/JNTH.jpg" 
  title: "مقدمه: چرا  شهر «جمهوری اسلامی ایران»؟" 
 
--- 
<p>در زمستان سال نودوهفت، طرحی در وزارت مسکن و شهرسازی به تصویب رسید که بنا بر آن مقرر شد ۴۰۰هزار واحد مسکونی در شهر&zwnj;های جدید و بافت&zwnj;های فرسوده ساخته شود. این طرح &laquo;طرح اقدام ملی مسکن&raquo; نام گرفت. هدف این طرح آن است که با مساعدت دولت افرادی را که طی چهارده سال گذشته زمین یا خانه برای خود نداشته&zwnj;اند صاحب&zwnj;خانه کند. اکنون مراحل شناسایی افراد ذی&zwnj;صلاح برای استفاده از تسهیلات این طرح رو به پایان است و سیاست&zwnj;گذاری&zwnj;های کلان برای پیشبرد این پروژه آغازشده است. در پنجم شهریورماه سال نودوهشت، مراسمی برای آغاز عملیات اجرایی طرح اقدام ملی برگزار شد. رئیس&zwnj;جمهور در این مراسم سخنرانی کرد و از جامعه&zwnj;ي متخصص خواست که برای شهری به نام &laquo;شهر جمهوری اسلامی&raquo; تلاش کنند. &gt; &laquo;&hellip;این کار موندگاره. یک شهر درست کنید به نام جمهوری اسلامی که اگر پنجاه سال بعد یکی آمد گفت آقا این معماریْ معماری صفویه&shy; است، اون&zwnj;یکی معماریْ معماری قاجاریه است، خب کو معماری جمهوری اسلامی ایران؟ کجاست که بخوایم نشون بدیم؟ خب اون زمان درست کردن الآنم وقتی می&zwnj;گیم صفویه (منظور این است که می&zwnj;پرسیم معماری صفویه کجاست؟) می&zwnj;گیم اصفهان، نمونه&zwnj;اش روشنه. حالا جمهوری اسلامی ایران یه کسی فردا از ما پرسید کجاست چی نشونش بدیم، کجا رو نشونش بدیم؟ بگیم این معماری جمهوری اسلامی ایرانه. این نحوه&shy;ی ساختن جمهوری اسلامی ایرانه. نداریم متأسفانه. البته کا&zwnj;ر&zwnj;هایی شده نه این&zwnj;که هیچ کار نشده؛اما اونی که ما بتونیم نشون بدیم به&zwnj;عنوان یک نماد به&zwnj;عنوان یک تابلویی که جهان&hellip;&raquo; مخاطبان این خواسته&zwnj;ی رئیس&zwnj;جمهور طیف گسترده&zwnj;ای را در برمی&zwnj;گیرد؛ از متخصصان طراحی شهر و بنا&zwnj;ها همچون معماران و شهرسازان، نظریه&zwnj;پردازان شهری، متخصصان چرخه اقتصاد شهری، متخصصان انتظامی و امنیتی تا مردم همگی مخاطب آن هستند و در تحقق یافتن آن نقش دارند. بخشی از ویدئوِ آن سخنرانی در کلاس آداب نوشتن درباره&zwnj;ی معماری در دانشگاه شهید بهشتی پخش و از دانشجویان ورودی نودوهشت مطالعات معماری خواسته شد تا چون عده&zwnj;ای از مخاطبان این خواسته، ایده&zwnj;ی ساخت شهر جمهوری اسلامی را بررسی و نظرات خود را در یک پرونده مطرح کنند. از آنجا که در جلسات قبلی این کلاس انواع قالب&zwnj;ها برای نوشتن تمرین شد، از دانشجویان خواسته شد تا نظرات خود را در قالب&zwnj;های متنوع همچون جستار، طرح مقاله، پست اینستاگرام وتوییتر منتشر کنند. با دیدن این ویدئو سؤالاتی که در ذهن دانشجویان مطرح شد بیشتر متوجه گزاره&zwnj;هایی مناقشه&zwnj;برانگیز بود که رئیس&zwnj;جمهور از آن&zwnj;ها استفاده کرد؛ گزاره&zwnj;هایی مانند &laquo;شهر جمهوری اسلامی&raquo;، &laquo;معماری صفویه&raquo;، &laquo;معماری قاجاریه&raquo;، &laquo;معماری جمهوری اسلامی ایران&raquo;، &laquo;نحوه&zwnj;ی ساختن جمهوری اسلامی ایران&raquo;، که متخصصان حوزه&zwnj;ی معماری و شهرسازی درباره&zwnj;ی معانی و مفاهیم آن اتفاق&zwnj;نظر ندارند و از آن گزاره&zwnj;ها برداشت&zwnj;هایی متفاوت و گاه متضاد می&zwnj;شود. این پرونده تلاش می&zwnj;کند به یکی از این گزاره&zwnj;های مناقشه&zwnj;برانگیز شهر جمهوری اسلامی ایران بپردازد. در بخش اول، این شهر را به&zwnj; مثابه&zwnj;ی یک آرمانشهر بررسی می&zwnj;کند و مشکلات موجود و راهکار&zwnj;هایی را برای رسیدن به چنین شهری شرح می&zwnj;دهد. در بخش دوم ایده&zwnj;ی ساخت شهر آرمانی جمهوری اسلامی در شرایط کنونی نقد می&zwnj;شود و در اهمیت و لزوم ساختن شهری که بیان&zwnj;گر ایدئولوژی جمهوری اسلامی ایران باشد تردید می&zwnj;شود. در بخش ابتدایی مهرنوش دلشاد به تبیین مفهوم آرمانشهر می&zwnj;پردازد و توضیح می&zwnj;دهد که چرا ایده&zwnj;ی ساخت شهر جمهوری اسلامی منطبق بر ساخت شکل کالبدی آرمانشهر است. محمد علیزاده پرسش&zwnj;هایی درباره&zwnj;ی پیشنهاد رئیس&zwnj;جمهور (شهر جمهوری اسلامی) مطرح&zwnj; می&zwnj;کند و از میزان انطباق چنین شهری با واقعیات و احوالات امروز کشور می&zwnj;پرسد. پارسا طی به جایگاه قشر&zwnj;هایی از جامعه در شهر آرمانی جمهوری اسلامی می&zwnj;پردازد که ماحصل شرایط کنونی جامعه&zwnj;اند؛ افراد بی&zwnj;خانمان، معتاد&zwnj;ها و مجرمان. در این نوشته از جایگاه این قشر&zwnj;ها در شهر&zwnj; آرمانی جمهوری اسلامی پرسیده می&zwnj;شود. در انتهای این بخش، مهدیار امانی به این پرسش پاسخ می&zwnj;دهد که آرمانشهر باید چگونه ساخته شود تا بر واقعیات و احوالات امروز جامعه منطبق باشد. در بخش دوم محمدجواد زرین به پیامد&zwnj;های ساخت یک شهر آرمانی می&zwnj;پردازد و این پرسش را مطرح می&zwnj;کند که آیا وضعیت شهر&zwnj;های فعلی سرزمین ما آن&zwnj;قدر نابسامان است که برای ایجاد شرایطی آرمانی لازم است تمامی پیوندهای موجود بین آنها و جامعه را قطع کنیم و دل به ساخت شهر&zwnj;های جدید ببندیم؟ منیژه خادمی به جستجوی معنا و مفهوم معماری از دید رئیس&zwnj;جمهور می&zwnj;پردازد؛ غایت معماری را از دید او نماد بودن می&zwnj;داند و معماری را عملی که در پس آن معرفت و دانشی پنهان است نمی&zwnj;بیند. سارا بمانیان در نوشته&zwnj;ی خود با عنوان &laquo;خود&zwnj;شیفتگی در آیینه&zwnj;ی شهر آرمانی&raquo; تقلیل معنای معماری از دید رئیس&zwnj;جمهور را ناشی از روحیه&zwnj;ای می&zwnj;داند که بر جامعه&zwnj;ی کنونی ایران حاکم است؛ روحیه&zwnj;ای که در آن مردم با هویتی از خودشان مواجه&zwnj;اند که مطلوبشان نیست و در پی ایجاد تغییرات ظاهری هستند. در انتهای این بخش، حمید&zwnj;رضا بابایی نکاتی کلی درباره&zwnj;ی نحوه&zwnj;ی مواجهه با پیشنهاد رئیس&zwnj;جمهور مطرح می&zwnj;کند و به جز بازتاب ایدئولوژی یک حکومت در یک شهر، معیار دیگری را برای ساخت آن برمی&zwnj;شمرد. در این نوشته تلاش شده است نکات مهم و شاید پراکنده&zwnj;ای که طی دو هفته به آن پرداخته&zwnj;شده است به مخاطب منتقل شود. بخش سوم شامل محتویات منتشرشده در فضای مجازی است. احسان اشراق در صفحه&zwnj;ی اینستاگرام آسمانه، به این موضوع پرداخته است که اگر معماری را ظرف زندگی بدانیم و توقع داشته باشیم شهری بسازیم که به زیبایی اصفهان باشد، آیا زندگی ما به زیبایی زندگی مردمان اصفهان در عهد صفوی است؟ در همین بخش ساناز لُری امینی نیز در صفحه&zwnj;ی اینستاگرام آسمانه، پریشانی شهر&zwnj;های سرزمین ما را ناشی از آگاهی نداشتنمان از علت&zwnj;های این پریشان&zwnj;حالی می&zwnj;داند. این نوشته ساخت شهر جدید را یک آزمون&zwnj; و خطای ساده و محکوم &zwnj;به شکست می&zwnj;داند. در انتهای این بخش مهرنوش دلشاد در رشته توییت خود، کلیتی از موضوعات مطرح&zwnj;شده در این پرونده را عرضه می&zwnj;کند.</p>
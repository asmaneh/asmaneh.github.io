--- 
title: "مصاحبه‌ای با گلرو نجیب‌اوغلو" 
authors: zamiri 
types: blog 
featured: false
slug: uTMxG 
--- 
<p>مصاحبه&zwnj;ای با گلرو نجیب&zwnj;اوغلو در سال ۲۰۰۹ صورت گرفته که خواندنی و جذاب است. در این مصاحبه نجیب&zwnj;اوغلو که استاد هنر و معماری اسلامی در دانشگاه هاروارد و از مورخان فعال این حوزه است؛ از پیشینۀ خود، دغدغه&zwnj;ها، رویکرد، روش و موضوعات تحقیقش صحبت می&zwnj;کند. البته از آنجا که او اهل ترکیه و مطالعاتش عمدتاً بر هنر و معماری ممالک عثمانی متمرکز است، مباحث مصاحبه نیز عمدتاً مربوط به هنر و معماری عثمانی است و عمدۀ تمرکز آن بر روی پیوند معماری عثمانی و هویت عثمانی در دورۀ کلاسیک است. با وجود این نکات آموزنده و خواندنی فراوانی در این گفتگو برای محققین حوزۀ تاریخ معماری جهان اسلام وجود دارد، به خصوص در قسمت اول مصاحبه که نجیب&zwnj;اوغلو از تحصیلات و سابقۀ خود می&zwnj;گوید و چگونگی شکل&zwnj;گیری نگاه و روند تحقیقاتش را در تقابل با دیگر تحقیقات و پژوهش&zwnj;های آن دوره توضیح می&zwnj;دهد. در ادامه برشی کوتاه از قسمت پایانی مصاحبه را با ترجمه&zwnj;ای آزاد آورده&zwnj;ام که در آن نجیب&zwnj;اوغلو در مورد اقسام مختلف منابع و ویژگی&zwnj;های آن&zwnj;ها و چگونگی کار محقق توضیح می&zwnj;دهد:<br />یک رویکرد پوزیتویستی غالب وجود دارد که متونی نظیر نوشته&zwnj;هایی روایی، زندگی&zwnj;نامه&zwnj;ها، تاریخ&zwnj;نگاری&zwnj;ها و مانند آن، به ویژه شعر را، به دلیل اینکه سرشار از کلیشه&zwnj;ها هستند، برای مورخین معماری غیرمرتبط و کم اهمیت می&zwnj;داند. در حالی که کلیشه&zwnj;ها خود موضوع مهمی است. آنها دربردارندۀ مفاهیمی هستند که جوامع به وسیلۀ آنها هنر، معماری و دیگر اشکال تولیدات فرهنگی را درک می&zwnj;کردند. رویکردی که من از آن با عنوان رویکرد پوزیتویستی یاد می&zwnj;کنم، از منابع عمدتاً برای استخراج اطلاعات عینی استفاده می&zwnj;کند؛ اطلاعاتی مانند تاریخ&zwnj;ها، استناد به یک معمار خاص و از این قبیل. اما آنچه من را به خود جذب می&zwnj;کند، فهمیدن ذهنیت&zwnj;هایی است که موجب ترجیحات زیبایی-شناسانه می&zwnj;شود؛ ذهنیت&zwnj;هایی که از نحوۀ مقبولیت معماری، به ویژه نحوۀ توصیف و ارزش&zwnj;گذاری بناها در معماری عثمانی حکایت می&zwnj;کند.<br />به نظر من، دو روش برای تفسیر معماری گذشته وجود دارد. یکی از طریق تحلیل&zwnj;های مدرن از سبک&zwnj;ها، گونه-شناسی و مانند آن؛ که حتما در جای خود ضروری و معتبر است. اما طریق دیگر پرسیدن سوالاتی از این قبیل است: چرا در گذشته صورت&zwnj;های مشخصی بر دیگر صورت&zwnj;ها ترجیح داده شده است؟ یا چرا بناها به این شکل و شمایل ساخته شده&zwnj;اند؟ چه ذهنیت&zwnj;ها یا مقولات تجربی&zwnj;ای هنرمندان و بانیانشان را هدایت می&zwnj;کرده است؟ برای پاسخ به چنین سوالاتی، ما باید سیاقی را درک کنیم که آثار تاریخی معماری در آن به وجود آمده و مقبولیت یافتند؛ چه در زمان شکل&zwnj;گیری آن&zwnj;ها و چه در دوره&zwnj;های بعدی.<br />[...] نه متون، و نه آثار تاریخی، خود به تنهایی جواب تمام سوالات ما را نمی&zwnj;دهند. هیچگاه نباید فراموش کرد که محقق همواره درگیر عمل خواندن و تفسیر است. منابع نوشتاری غالبا مختصر، و شبیه به هم هستند و پاسخ&zwnj;های صریحی به سوالات ما نمی&zwnj;دهند. به همین خاطر محقق باید دائماً، بین خطوط را نیز بخواند؛ نانوشته&zwnj;ها و زمینه&zwnj;های ایدئولوژیک یک متن. این نکته، در مورد هر منبع نوشتاری، در هر فرهنگی و در هر دوره&zwnj;ای صادق است. این کار نیازمند آگاهی به مدل&zwnj;های نقادی و نظری مدرن برای تفسیر است، و خودآگاهی از اینکه این، یک روند هرمنوتیکی است که همواره به تاریخ&zwnj;مندی خواننده، نظرگاهش و علایق او وابسته است.</p>
<p>ـــــــــــــــــــــــــــــــــــــــــــــــــــــــــــــــــــــــــــــ</p>
<p><strong>پی&zwnj;نوشت:</strong></p>
<p>متن کامل مصاحبه از&nbsp;<a href="http://graduatehistoryjournal.boun.edu.tr/papers/ISSUE1.2009.REPRESENTATION/1.GizemTongo.Interview.GULRU.NECIPOGLU.pdf" target="_blank" rel="noopener">اینجا</a> قابل مشاهده و دریافت است.</p>
--- 
title: "نسبت معماری و علم در جهان غرب؛ از عصر باستان تا قرون میانه (۳)" 
authors: r.mojtahedzadeh 
types: blog 
featured: false
slug: ndfK 
--- 
<div>
<div>
<p>مقوله نسبت علم و معماری در جهان قدیم، اعم از شرق و غرب، از مقولات شایسته پژوهش است که کمتر به آن پرداخته شده؛ در این سلسله یادداشتها، که ترجمه آزاد و تلخیص&zwnj;یافته بخشهایی از فصول دوم تا چهارم کتاب استفان پارسل،&nbsp;چهار مفهوم تاریخی معماری&nbsp;است، به نسبت علم و معماری و جایگاه معماری در طبقه&zwnj;بندی&zwnj;های دانش در جهان غرب پرداخته می&zwnj;شود.</p>
<p>&nbsp;طبقه&zwnj;بندی هفت&zwnj;گانه&zwnj;ای که پیشتر، به نقل از ولادیسلاف تاتارکیویچ، برشمردیم احتمالا گذاری آرام از تمدن یونانی به لاتین را طرح می&zwnj;کند که در آن تخنه (صناعت) به آرس (فن یا هنر) و ساختمان&zwnj;سازی به معماری تبدیل می&zwnj;شود. مدل شناخت&zwnj;شناسی که افلاطون و ارسطو توسعه دادند، با قرار دادن نظریه قواعد کلی بر فراز تمام مصالح دنیوی، نتایجی را، در زمینه&zwnj;های بسیار متفاوت، برای هنر/ صناعت رقم زد.</p>
<p>واژه امروزی هنر [۱] از واژه لاتین آرس [۲]به معنای "هنر، مهارت، صناعت" و احتمالا از ریشه آر (ar-) "مناسب بودن" می&zwnj;آید. ریشه&zwnj;یابی واژه لاتین آن می&zwnj;تواند به ریشه سانسکریت &ndash;rtih "شیوه، حالت" و به صفات یونانی آرتی &laquo;درست&raquo; و آرتیوس [۳] &laquo;کامل&raquo; راه ببرد. هرچند مرسوم است از &laquo;هنر&raquo; در یونان باستان سخن می&zwnj;گویند، اما یونانیان چنین مفهومی نداشتند. رومی&zwnj;ها از واژه آرس برای ارجاع به طیف وسیعی از اعمال انسانی که تابع دستورالعمل&zwnj;هایی بود و می&zwnj;توانست توصیف یا اندیشیده شود، استفاده می&zwnj;کردند.&nbsp;آرس مکانیکا&nbsp;[۴] اصطلاحی مجرد بود که به&zwnj;طورخاص به صناعات یا فنون وابسته به حرکت ارجاع می&zwnj;داد: چگونگی ساختن ابزار نظامی، ابزار بلند کردن اجسام سنگین و نظایر آن. البته این اصطلاح در روم باستان در قالبی متکثر که طیف وسیعی از اعمال، از جمله معماری را، دربرگیرد؛ استفاده نمی&zwnj;شد. &laquo;علوم کاربردی&raquo;، یا آنچه در تمدن اسلامی علم الحیل خوانده می&zwnj;شد، بعدتر، در قرون میانه، به شکل یک اصطلاح رایج در آمد.</p>
<p>تمایز یونانی میان علوم آزاد و علوم پیشه&zwnj;ورانه در فرهنگ لاتین در قالب تمایز میان &laquo;صناعات آزاد&raquo; [۵] و &laquo;هنرهای صناعی یا عامیانه&raquo; [۶] باز تولید شد. در یونان هلنی و روم صناعات آزاد عمدتا شامل هفت شاخه بود: حساب، هندسه، نجوم، جدل، دستور زبان، موسیقی نظری و فن بیان. سه نویسنده برجسته &ndash;وارو، سیسرو، و ویتروویوس- تغییراتی را پیشنهاد دادند.</p>
<p>"مارکوس ترنتیوس وارو" (۱۱۶-۲۷ پ.م)، معاصر سیسرو، طب و معماری را به عنوان هشتمین و نهمین هنر آزاد ثبت نمود. کتاب مفصلش،&nbsp;نه کتاب اصول&nbsp;[۷]، باقی نمانده است، بنابراین نمی&zwnj;توان معیارهایش را آزمود؛ اما تاثیر این کتاب را می&zwnj;توان در آثار نویسندگان دیگری دید که طی قرون بعد به او ارجاع داده&zwnj;اند. وارو تنها فیلسوفی بود که معماری را صریحا چون یک هنر آزاد به رسمیت شناخت. ویتروویوس به این موضوع که وارو کتابی در معماری نوشت اشاره می&zwnj;کند، اما از تاثیر آن بر رساله خود چیزی نمی گوید. این واقعیت که وارو طب و معماری را برای افزودن به هنرهای آزاد انتخاب می&zwnj;کند، ممکن است نشان از رابطه ویژه این دو با هم و نیز رابطه آنها با هفت هنر دیگر داشته باشد. از آنجا که فلاسفه&zwnj;ای که اقدام به طبقه&zwnj;بندی دانش انسان کرده&zwnj;اند از معیارهای روشن استفاده کرده&zwnj;اند و طیف وسیعی از موضوعات را برای گنجاندن یا خارج کردن ملاحظه کرده&zwnj;اند؛ موقعیت وارو برای مطالعه صناعات آزاد ارزشمند خواهد بود. ما از موقعیت معماری در حدفاصل قرن دوم پیش از میلاد و پنجم میلادی، زمانی که سایر فلاسفه معماری را با شدت و حدّت رد می&zwnj;کردند، اطلاعی نداریم.</p>
<p>در رساله&nbsp;حقانیت در عمل&nbsp;[۸] سیسرو، به موازات پندهای خردمندانه فراوانی که برای فرزندش به جا نهاد، توصیه&zwnj;هایی نیز برای انتخاب شغل مناسب به عمل آورد. آموزش عمومی در هنرهای آزاد هفتگانه بهترین تدارک برای یک خطیب بود. برای مردان آزادی که از بالاترین طبقه جامعه نیستند، او مشاغل درجه دویی که به هوش و یا مزایای اجتماعی نیاز دارد پیشنهاد می&zwnj;کند. به عنوان مثال او طب، معماری و معلمی را به موازات کشاورزی و بازرگانی در مقیاس کلان یاد می&zwnj;کند. او مشاغلی را که مستلزم کار بدنی است اما مهارتی را نمی&zwnj;طلبد، پیشنهاد نمی&zwnj;کند. در نگاه سیسرو معماری در طبقه نخست صناعات آزاد نیست اما بالاتر از پیشه&zwnj;وری است.</p>
<p>طبقه&zwnj;بندی معماری در قالب صناعات آزاد تداوم یافت. این طبقه&zwnj;بندی ناچار به&zwnj;گونه&zwnj;ای تقسیم و قاب&zwnj;بندی شده بود که بر جنبه&zwnj;های نظری تاکید می&zwnj;کرد، و ریشه&zwnj;های باستانی معماری در طبیعت و تخنه را نادیده می&zwnj;گرفت. متناوبا، این تعریف بر معنای ثانوی از &laquo;صناعت آزاد&raquo; (برگرفته از سیسرو و ویترویوس) قرار گرفته بود که در آن معماری شغلی مناسب برای یک مرد آزاد، نجیب&zwnj;زاده&zwnj;ای از طبقه بالای اجتماع، بود. شغلی که در آن فرد از بالا، بدون درگیرشدن در کار عملی، با موضوعات و شیوه&zwnj;های متنوع سازندگان ساختمانی آشنا می&zwnj;شد. این معنای ثانوی با لحاظ موقعیت اجتماعی فرد شاغل تعریف می&zwnj;شد، در حالیکه تعریف ارجحِ صناعت آزاد براساس اصول کلی دانش مربوطه قرار داشت.</p>
<p>نظام پایه هنرهای آزاد هفتگانه در یونان کلاسیک طرح شد، در دوره هلنی تثبیت شد و به عنوان برنامه آموزشی ایده&zwnj;آل در روم باستان محافظت شد. در امپراطوری روم متاخر (اوایل قرن پنجم) مارتیانوس کاپلا [۹] ازدواج زبان&zwnj;شناسی و عطارد [۱۰] را نوشت که به شناخته&zwnj;شده&zwnj;ترین متن پیرامون صناعات آزاد هفتگانه بدل شد. با استفاده از تمثیل پیوند ازدواج و عروسی، مارتیانوس دو شخصیت اصلی ماجرا را معرفی می&zwnj;کند: زبان&zwnj;شناسی [۱۱]، زنی میرا اما آموزش دیده، و عطارد [۱۲] مردی نامیرا، که با کمک یکدیگر صناعات آزاد باستانی را به مثابه اتخاد بلاغت انسانی و دانش الهی به تصویر می&zwnj;کشند. زبان&zwnj;شناسی، به عنوان یک انسان، به ردایی مخصوص نیاز دارد که او را در سفر به آسمان حفاظت کند، و شربتی مخصوص که او را چون شوهر آینده&zwnj;اش نامیرا سازد. پیوندشان به&zwnj;وسیله هر دو گروه خدایان و فیلسوفان مراقبت می&zwnj;شد. مارتیانوس صناعات آزاد هفتگانه &ndash;حساب، نجوم، جدل، هندسه، دستور زبان، موسیقی نظری و سخنوری- را به مثابه هدایایی از عطارد به عروسش، زبان&zwnj;شناسی، ترسیم می&zwnj;کند. معماری و طب دوشیزگانی&zwnj;اند که بااشتیاق به موازات هفت صناعت دیگر چشم انتظار حضور در جشن&zwnj;اند، اما وابستگی&zwnj;شان به موضوعات زمینی آنها را برای پیوستن به جمع صناعات آزاد ناشایست می&zwnj;سازد. آنها در پیوند بلاغت انسانی و دانش الهی جایی ندارند. به&zwnj;این ترتیب کاپلا با دعوت معماری و طب به جشن و سپس حذف بی&zwnj;تعارف آنها نظام اولیه، و تا آن زمان جاافتاده، صناعات آزادِ وارو را به چالش کشید و فصلی نو در روابط معماری و علوم، در جهان غرب، برگشود. [ادامه دارد]</p>
<br />
<p><strong>مشخصات کتابشناسی</strong></p>
<br />
<p dir="ltr">Parcell, Stephen. Four historical definitions of architecture. McGill-Queen&rsquo;s University Press 2012.</p>
</div>
</div>
<div dir="ltr">&nbsp;</div>
<div dir="ltr">
<p>[1] Art</p>
</div>
<div>
<p dir="ltr">[2] Ars</p>
</div>
<div dir="ltr">
<p>[3] Artios</p>
</div>
<div dir="ltr">
<p>[4] ars mechanica</p>
</div>
<div dir="ltr">
<p>[5] artes liberals</p>
</div>
<div dir="ltr">
<p>[6] artes vulgares, artes sordidi</p>
</div>
<div dir="ltr">
<p>[7] (Libri novem disciplinarum (Nine books of disciplines</p>
</div>
<div dir="ltr">
<p>[8] De oficiis</p>
</div>
<div dir="ltr">
<p>[9] Martianus Capella</p>
</div>
<div dir="ltr">
<p>[10] De nuptiis Philologiae et Mercurii</p>
</div>
<div dir="ltr">
<p>[11] Philology</p>
</div>
<div dir="ltr">
<p>[12] Mercury</p>
</div>
--- 
title: "معماری در آثار جلال آل احمد - ۳" 
authors: fathirasekh 
types: blog 
tags: معماری در ادبیات,ناصر فتحی راسخ,آسمانه,مطالعات معماری ایران,تاریخ معماری 
featured: false
featureImg: "/assets/img/posts/XnnWv.jpg" 
slug: XnnWv 
gallery: 
- image_path: "/assets/img/posts/XnnWv.jpg" 
  title: "معماری در آثار جلال آل احمد - ۳" 
- image_path: "/assets/img/posts/XnnWv-1.jpg" 
  title: "" 
 
excerpt: "در فرآیند نقد؛ توصیف بدیهی‌ترین و در عین حال مهم‌ترین بخش و پایه و اساس مراحل بعدی است. برداشت دقیق از موضوع و توصیف جامع و قوی فضای مناسبی را برای درک بهتر خواننده و آمادگی در جهت تحلیل اثر و نهایتاً ارزیابی و داوری فراهم می‌کند. اما باید توجه داشت که در بسیاری از اوقات و در نقد آثار، توصیف و تحلیل در هم آمیخته می‌شود و شاید نتوان به راحتی مرز میان توصیف و تحلیل را مشخص کرد. " 
--- 
<div>
<div>
<p style="text-align: justify;">در فرآیند نقد؛ توصیف بدیهی&zwnj;ترین و در عین حال مهم&zwnj;ترین بخش و پایه و اساس مراحل بعدی است. برداشت دقیق از موضوع و توصیف جامع و قوی فضای مناسبی را برای درک بهتر خواننده و آمادگی در جهت تحلیل اثر و نهایتاً ارزیابی و داوری فراهم می&zwnj;کند. اما باید توجه داشت که در بسیاری از اوقات و در نقد آثار، توصیف و تحلیل در هم آمیخته می&zwnj;شود و شاید نتوان به راحتی مرز میان توصیف و تحلیل را مشخص کرد. در این متن کوتاه و مختصر از جلال امتزاج و اختلاط این دو و آمیختگی توصیف و داوری را می&zwnj;توان دید:<br />"خود کعبه از سنگ خارای تراشیده است. در قطعات بزرگ. و همین سادگی&zwnj;اش چنان عظمتی دارد که قابل مقایسه با این زیبایی&zwnj;های هر روز عوض شونده در و دیوارهای عادی نیست."۱<br />نمونه&zwnj;ای دیگر:<br />"و بعد این که عمارت این&zwnj;اشتنبرگ&zwnj;هال. در دانشگاه سنت&zwnj;لوئیس، خودش جالب&zwnj;تر بود تا کارهایی که از این&zwnj;ور آن&zwnj;ور در آن جمع کرده بودند. اما به&zwnj;هرصورت، عمارت موزه یکی از آن عمارت&zwnj;ها بود که مخصوص موزه ساخته&zwnj;اند و جمع و جور است و بوی مردار و مرده نمی&zwnj;دهد."۲<br />و نمونه&zwnj;ای دیگر:<br />"امروز صبح گوگنهایم را دیدم و متروپولیتن را. گوگنهایم یک موزه جمع و جور است و خالی از گرفتگی و بوی نای موزه&zwnj;های معمولی، که تاکنون سراغ داشته&zwnj;ام. راحت و خلوت و خودمانی [. . .] به هر صورت موزه راحتی بود و دل باز و خسته&zwnj;نکننده و بوی&zwnj;نا&zwnj;نگرفته. و خلا مدام دم دست و همه چیز جای خود. و مارپیچ و دایره&zwnj;ای. در بالا پهن و در پایین باریک&zwnj;شونده، عین دوکی از راس پهن&zwnj;تر بر زمین و مضافاتش هم همه با هم جور. مثلا آسانسورش به جای مربع یا مستطیل، نیم&zwnj;دایره بود و قوس مانند و جمعا خوب بود. و اما موزه متروپولیتن، از آن موزه&zwnj;های پر بود و خفه و اروپایی که می&zwnj;شناسیم. حتی آفرودیتشان یک شکم زاییده می&zwnj;نمود." [تصویر ۱ و ۲]&nbsp;۳</p>
<br />
<p style="text-align: justify;">پی&zwnj;نوشت<br />[۱] خسی در میقات<br />[۲] و [۳] سفر امریکا</p>
<p style="text-align: justify;">&nbsp;</p>
</div>
</div>
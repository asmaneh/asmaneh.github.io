--- 
title: "پیچیدگی، همزیستی و تکثرگرایی ـ بخش اول" 
authors: bank 
types: blog 
featured: false
slug: CVMn 
--- 
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">سُها اوزکان| خلاصه ترجمه: افرا بانک</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">مدرنیته و سنت&zwnj;گرایی دو دیدگاه متضادی هستند که ذهن روشنفکران معاصر را به خود مشغول می&zwnj;کنند. مدرنیته، که میراث انقلاب صنعتی است، به همراه خود تغییر مداوم، آیندهٔ بهتر، آسایش، و زیباشناسی زیاده&zwnj;خواهانه&zwnj;ای را یدک می&zwnj;کشد، و به طرز جالبی هم در جوامعی با ساختار سیاسی آزادیخواه رواج دارد و هم محافظه&zwnj;کار؛ چرا که به هر حال مدرنیته مقدمات دستیابی یکسان به منابع زیربنایی را فراهم می&zwnj;کند. در مقابل مدرنیتهٔ پرسابقه، سنت&zwnj;گرایی تاریخچهٔ مختصری دارد. سنت&zwnj;گرایی مختص جوامعی است که در آنها ارزش&zwnj;هایی حاکم&zwnj;اند که بیم آن می&zwnj;رود درصورت تغییر از دست بروند، در شرایطی که در زندگی امروزی به هرحال این ارزش&zwnj;ها به نفع مدرنیته دستخوش تغییرند.&nbsp;</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">در واقع مدرنیته در میان ملل زیادی نفوذ کرده است؛ نه فقط به عنوان یک شیوهٔ سیاسی، آنچنانکه بعد از جنگ جهانی اول توسط رهبران سیاسی جهان مطرح شد، بلکه به عنوان شیوه&zwnj;ای برای زندگی، آنچنانکه بعد از جنگ جهانی دوم اتفاق افتاد. بعد از این جنگ، ملت&zwnj;های مختلف، چه در غرب و چه در شرق، چیزهای نو را جایگزین فرهنگ و معماری ویران&zwnj;شده&zwnj;شان کردند. به این ترتیب مفهوم &laquo;نو&raquo; بودن مترادف با &laquo;مدرن&raquo; بودن قرار گرفت و مقبول افتاد. تولید انبوه و پیشرفت&zwnj;های فنی که به همراه مدرنیته می&zwnj;آمد آنچنان در رفع دردهای مزمن جامعه مفید بودند که پرهیز از آنها دیگر شرط عقل نبود. زندگی&zwnj;ها پر از وسایل رفاهی&zwnj;ای شد که تا پیش از آن در زندگی&zwnj;های سنتی وجود نداشتند، مثل یخچال و بخاری برقی و انواع ماشین&zwnj;های شست&zwnj;وشو و تمیزکننده&zwnj;ها. اثاثیه هم مدرن شدند، و البته ساختمان&zwnj;ها هم که جایگاه این اثاث بودند از قاعدهٔ مدرن شدن نمی&zwnj;توانستند مستثنا باشند. و چون معماری بازتاب مستقیم شیوهٔ زندگی است سریع&zwnj;تر از مراتب دیگر زندگی مدرن شد. به این ترتیب بسیاری از چیزهایی که قبلاً وجود داشت در مقیاس وسیعی تخریب شد.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">در شهرهای جهان سوم که رشد جمعیتی زیادی داشتند، جا برای گسترش شهر نبود، لازم بود طرح و برنامه&zwnj;ای ریخته&zwj; شود؛ کاری که به راحتی از عهدهٔ بخش دولتی یا خصوصی بر نمی&zwnj;آمد. پس فاجعه&zwnj;ای شکل گرفت: ساختمان&zwnj;های قدیمی تخریب شد تا به جای آنها بناهای نو ساخته شود تا جایی که تخریب بناهای قدیمی مترادف مدرن&zwnj;گرایی قرار گرفت؛ امری که بعد از فروکش کردن هیجانات اولیهٔ مدرن&zwnj;گرایی موجب پشیمانی زیادی شد. مسلماً گناه این وضع بر گردن عقاید و تفکرات مدرنیستی نبود، اما به مرور زمان آنچنان مشکلاتی در شهرها پدید آورد که موجب شد هرآنچه منسوب به اندیشهٔ مدرن بود شکست بخورد. دلایل این شکست هم متعدد بود. به هر حال سنت&zwnj;گرایان بومی در شماتت مدرنیته ابداً فروگذار نمی&zwnj;کردند؛ چرا که در ابتدای رواج مدرنیته هرچه در مورد عواقب آن به عامه هشدار داده بودند گوش شنوایی نیافته بودند. درواقع شکست مدرنیته در معماری و شهرسازی زائیدهٔ کمبود ظرافت فکر و خلاقیت بود، که اصولاً به سختی بدست می&zwnj;آید . و بنابراین راحت&zwnj;تر آن بود که دو قطب کاملاً متضاد در معماری شکل بگیرد: قطب مدرن و قطب سنت&zwnj;گرا. گذر زمان لازم بود تا زیرشاخه&zwnj;های میانه&zwnj;رو در هریک از دو قطب شکل بگیرند.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">یک وجه قابل اتکای دیگر مدرنیزم، تلاش آن برای جهانی شدن بود. در دههٔ شصت بسیاری از متفکرین دنباله&zwnj;روی یک فرهنگ جهانی شدند که در آن توده&zwnj;ها و وسایل ارتباط جمعی اهمیت داشت. البته در آن زمان هنوز تلویزیون ماهواره&zwnj;ای وجود نداشت و حتی نوارهای ویدیو هم چندان متداول نبودند. در دههٔ هشتاد دنیایی داشتیم که حتی وجدان و فرهنگ هم در آن جهانی شده بود. شبکه&zwnj;های ارتباطی و خبر، منابع اصلی این جریان اطلاعات بودند. شبکه&zwnj;های محلی هم اطلاعات شبکه&zwnj;های جهانی را بازمی&zwnj;تاباندند، و از این طریق آنها را تقویت می&zwnj;کردند. و کم&zwnj;کم سوال&zwnj;های نگران&zwnj;کننده&zwnj;ای در اذهان شکل گرفت: چه کسی صاحب این شبکهٔ جهانی است؟ چه کسی نهایتاً سود می&zwnj;برد؟ چه کسی برای این شبکه&zwnj;ها برنامه&zwnj;ریزی می&zwnj;کند؟ دو چیز باعث شد تا این شبکه&zwnj;ها وجاهت بیشتری پیدا کنند، اول تصحیحاتی که در عمل براساس بازخوردهای کارشان بر آنها اعمال شد، دوم رقابت زیادی که بینشان برای وارد شدن به این سیستم جهانی به وجود آمد. این رقابت&zwnj;ها از آنجا که دست&zwnj;های زیادی را وارد کار می&zwnj;کرد و برای مردم حق انتخاب پدید می&zwnj;آورد می&zwnj;توانست نقش اصلاح&zwnj;گرایانه&zwnj;ای داشته باشد. وقایعی که در دههٔ هشتاد اتفاق افتاد و موجب شد تا اردوگاه&zwnj;های سیاسی در جهان از هم بپاشند به آن جهانی&zwnj;شدن و یکدست شدن کمک کرد، و به این ترتیب جهان به یکباره به دست رسانه&zwj;ها افتاد. جریان اخبار و اطلاعات که تا قبل از آن در انحصار روزنامه&zwnj;ها و مخاطبین آن هم طبقهٔ روشنفکر و متوسط رو به بالا بود، از طریق شبکه&zwnj;های تلویزیونی متعلق به عامه شد. آنچه جهانی بود مورد توجه رسانه&zwnj;های محلی هم شد، و در مقابل اخبار محلی هر سرزمین موضوع بحث و گفت&zwnj;وگوی جهانیان قرار گرفت. اطلاعات جهانی می&zwnj;باید که با شرایط محلی هر سرزمین هماهنگ می&zwnj;شد و در مقابل همگام شدن با جریانات جهانی می&zwnj;توانست ملتی را صاحب قدرت کند. به این ترتیب نوعی همزیستی بین ملل شکل گرفت.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">پیش&zwnj;تر، در دهه&zwnj;های بیست و سی، سایه&zwnj;هایی از جهانی شدن در معماری شکل گرفته بود. وقتی مدرنیزم زبان مشترک طراحی شد توانست فراتر از حد&zwj; و مرزهای جغرافیایی، تاریخی و فرهنگی قرار بگیرد و بر معماری معاصر سرزمین&zwnj;ها تاثیر بگذارد. شعارهای معماری مدرن دربارهٔ استفاده از فنون پیشرفته، تولید انبوه، صداقت و خلوص در بیان و مصالح جایگاه این تفکر را محکم&zwnj;تر هم کرد. به این ترتیب &laquo;مدرنیزم&raquo; مترادف &laquo;جهانی&raquo;، و &laquo;سنت&zwnj;گرایی&raquo; مترادف &laquo;بومی&raquo; قرار گرفت. در همین حین معماری از موضوع مورد توجه خواص به مسئلهٔ روزمرهٔ مردم تبدیل گشت. آن زبان معماری که می&zwnj;توانست جهانی شدن را بازتابانَد &laquo;مدرنیته&raquo; بود و طرفداری از قطب مقابل -یعنی &laquo;سنت&zwnj;گرایی&raquo;ـ محدود بودن در مرزهای محلی و محافظه&zwnj;کاری تاریخی تلقی می&zwnj;شد.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">نظریهٔ مدرنیستی در معماری همچنان یکه&zwnj;تاز بود تا آنکه نظریات بعدی مثل پست&zwnj;مدرنیزم، کلاسیسیزم و سنت&zwnj;گرایی از راه رسیدند. امروز دو خط فکری در معماری وجود دارد که همدیگر را نفی می&zwnj;کنند. مشکل از آنجا است که هیچ گفت&zwnj;وگویی میان دو تفکر برقرار نمی&zwnj;شود. سنت&zwnj;گرایان همهٔ شکست&zwnj;ها و هرج&zwnj;ومرج&zwnj;های معماری و شهرسازی خود را به گردن مدرنیست&zwnj;ها می&zwnj;اندازند، و مدرنیست&zwnj;ها هم در دفاع از خود سنت&zwnj;گرایان را موجوداتی بی&zwnj;توجه به آینده و پیشرفت و واقع&zwnj;گرایی خطاب می&zwnj;کنند. مدرنیست&zwnj;ها مسئول همهٔ آشفتگی&zwnj;های محیط قلمداد می&zwnj;شوند و سنت&zwnj;گرایان شاعرمسلک&zwnj;هایی شیفتهٔ زندگی بی&zwnj;دغدغهٔ پیش از انقلاب صنعتی. معماری و شهرسازی هم به مثابه دیگ درهم&zwnj;جوشِ فرهنگ، دچار عقید&zwnj;ه&zwnj;زدگی و تابع همین دوگانگی میان مدرنیست&zwnj;ها و سنت&zwnj;گرایان شده است.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">شکست وسیع مدرنیزم، سنت&zwnj;گرایی را بعنوان گزینه&zwnj;ای قابل اتکا از انتهای صف به جلو راند. بسیاری از متفکرین معماری، مخصوصاً از اواسط دههٔ هفتاد، شروع کردند به تحلیل معماری و بافت&zwnj;های قدیمی، که مهم&zwnj;ترین خصوصیتشان آن بود که در زمان&zwnj;های متمادی و متناسب با ویژگی&zwnj;های جامعه سرپا باقی مانده بودند. سوال این بود که آیا ممکن است واقعاً بتوان از معماری سنتی و قدیمی استفاده کرد؟ و آیا واقعاً می&zwnj;توان مدرنیزم را در اوضاع وخیم محیط&zwnj;های زندگی مقصر دانست؟ در واقع به هیچیک از دو سوال نمی&zwnj;توان پاسخ قطعی داد. به این دلیل که در جامعهٔ امروز رابطهٔ بین جامعه و تولیدات تغییر کرده، و محیط مصنوع تنها یکی از بازتاب&zwnj;های این رابطه است. مدرنیزم باعث این تغییرات نبوده، بلکه تنها راه برقراری این رابطهٔ جدید را به جامعه نمایانده است. و در مقابل، اصول اخلاقی قاطعی هم در برخورد با مشکلات زیاد پیش روی خود داشته است. هیچگاه مطالعهٔ عمیقی در بررسی مشکلات محیط و دلایل بوجود آمدن آنها انجام نشده است. برخی از این دلایل را خیلی بدیهی و ساده چنین دسته&zwnj;بندی می&zwnj;کنند: نفوذ اثر ارزش&zwnj;های فرهنگی در محیط مصنوع، تداوم گذشته در حال، احساس هویت، در نظر داشتن شرایط اقلیمی، و نیاز به مشارکت استفاده&zwnj;کنندگان یا جامعه.</p>
<p style="box-sizing: border-box; outline: none; margin: 0px 0px 10px; color: #222222; font-family: BBCNassim, Arial, tahoma; font-size: 20px; text-align: justify; background-color: #f0f0f0;">ادامه دارد</p>
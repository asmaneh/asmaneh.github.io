--- 
title: "نمود مدرنیزاسیون در دورۀ پهلوی اوّل از منظر خیابان کریمخان زند شیراز| علی‌رضا جعفرپور" 
authors: asmaneh 
types: research 
featured: false
slug: wyqv 
--- 
<p>با استقرار حکومت پهلوی در راستای اهداف نوگرایانۀ رضا شاه سیاق اجتماعی، فرهنگی و سیاسی ایران دستخوش تغییر شد. شهرها بستری مناسب برای تحقق عینی این تغییرات بود. طولی نکشید که کالبد شهر&zwnj;ها با اصلاحات رضا شاهی صورت جدیدی یافت. خیابان&zwnj;، فلکه و باغ&zwnj;ملی عناصر جدید ساختار شهر شد. به تدریج زندگی و رابطۀ مردم با شهر نیز تغییر کرد. شیراز، مرکز ایالت فارس، نیز از این تغییرات دور نماند.&nbsp;</p>
<p>در این تحقیق، علی&zwnj;رضا جعفرپور، رویارویی شیراز و شیرازیان با اصلاحات رضاشاهی را بررسی می&zwnj;کند. بدین منظور می&zwnj;کوشد،&nbsp; با شناخت شهر شیراز پیش و پس از اصلاحات رضاشاهی چگونگی بروز این تغییرات در شهر را دریابد. این تحقیق چهار فصل دارد. در فصل اول، &laquo;اصلاحات رضاشاهی&raquo;، اصلاحات رضاشاهی و نسبت آن با تحولات دنیای مدرن تشریح می&zwnj;شود. در فصل دوم، &laquo;سازمان کالبدی شیراز&raquo;، سازمان کالبدی فضای شهری شیراز در دوره&zwnj;های مختلف بررسی می&zwnj;شود. در فصل سوم،&laquo;اصلاحات رضاشاهی در شیراز&raquo;، در مورد مقدمات اصلاحات رضاشاهی در شیراز بحث می&zwnj;شود. در فصل چهارم، &laquo;تحول در سازمان شهری شیراز&raquo;، نتایج حاصل از اصلاحات رضاشاهی در کالبد شهر و در زندگی جاری در شهر بررسی می&zwnj;شود.&nbsp;</p>
<p>&nbsp;</p>
<p><strong>علی&zwnj;رضا جعفرپور. &laquo;نمود مدرنیزاسیون در دورۀ پهلوی اوّل از منظر خیابان کریمخان زند شیراز&raquo;.پایان&zwnj;نامۀ کارشناسی ارشد مطالعات معماری ایران. استاد راهنما: زهرا اهری. تهران: دانشگاه شهید بهشتی، بهمن۱۳۹۱.</strong></p>
--- 
title: "معرفی کتاب «خطابۀ عربی: هنر و کارکرد»" 
authors: koushei 
types: blog 
featured: false
featureImg: "/assets/img/posts/9YxX.jpg" 
slug: 9YxX 
gallery: 
- image_path: "/assets/img/posts/9YxX.jpg" 
  title: "معرفی کتاب «خطابۀ عربی: هنر و کارکرد»" 
 
--- 
<div>
<div>
<p>انتشارات بریل سال گذشته کتابی درباره خطابه در زبان عربی با مشخصات ذیل چاپ کرده است:</p>
<p dir="ltr">Qutbuddin, Tahera. 2019.&nbsp;Arabic oration: art and function. Leiden: Brill.</p>
<p>نویسنده کتاب، طاهره قطب&zwnj;الدین، استاد ادبیات عرب در دانشگاه شیکاگو است.<br />کتاب علاوه بر مقدمه، دوازده فصل دارد. فصل نخست، به شیوه&zwnj;های حافظه&zwnj;محورِ انتقال خطبه&zwnj;ها در سده&zwnj;های نخست اسلامی و متن&zwnj;های مکتوب این دوره و اعتبارسنجی آنها می&zwnj;پردازد. در فصل&zwnj;های دوم و سوم، ساختار خطابه، و ویژگی&zwnj;های سبک&zwnj;شناختی و زیبایی&zwnj;شناسانه آن بررسی می&zwnj;شود. در فصل چهارم، بر اساس الگوی هانا آرنت نحوه ابراز مرجعیت خطیب تبیین می&zwnj;شود و ضمن بررسی ترکیب مخاطبان، از چگونگی تعامل خطیب و مخاطبان در آن روزگار گفتگو می&zwnj;شود (در انتهای این فصل، خطبه امام حسین علیه السلام در کربلا از این منظر تحلیل شده است). فصل&zwnj;های پنجم تا هفتم، به ترتیب به خطبة الوعظ، خطبة الجمعه و خطبة العید، و خطبة الجهاد اختصاص دارد. فصل هشتم، از انواع خطبه&zwnj;های سیاسی بحث می&zwnj;کند و در فصل نهم، دیگر انواع خطبه&zwnj;ها مانند خطبة النکاح بررسی شده است. فصل دهم، به خطبه&zwnj;های زنان اختصاص دارد و از جمله، در این فصل خطبه فدکیه حضرت زهرا سلام الله علیها در کنار برخی خطبه&zwnj;های دیگر تحلیل شده است. فصل یازدهم، به نحوه انتقال جامعه از سنت شفاهی به سنت مکتوب می&zwnj;پردازد و تأثیر خطبه&zwnj;های سده&zwnj;های آغازین بر نثر عربی در دوره&zwnj;های بعدتر از جمله در میان کاتبان و خطیبان و مقامه&zwnj;نویسان را بررسی می&zwnj;کند. فصل دوازدهم، از تأثیر خطابه&zwnj;های سده&zwnj;های نخستین بر خطبه&zwnj;ها و سخنرانی&zwnj;ها در جهان معاصر ما گفتگو می&zwnj;کند.<br />از جمله امتیازهای این کتاب، پیوست&zwnj;های پایانی آن است.&nbsp;<a href="https://brill.com/view/book/9789004395800/back-1.xml" target="_blank" rel="noopener">نمایه&zwnj;ای</a>&nbsp;از خطابه&zwnj;های صد و هفتاد تن از خطیبان عرب با ذکر منبعی که خطبه در آن آمده است، نخستین پیوست کتاب است. تا آنجا که دیدم، بیشترین تعداد خطبه&zwnj;ای که در این کتاب از آن گفتگو شده است خطبه&zwnj;های حضرت امیر علیه السلام است (۹۲ خطبه، که بسیار بیشتر از خطبه&zwnj;های سایرین است). در این فهرست همچنین شهری که هر خطبه در آن ایراد شده و موضوع خطبه نیز ذکر شده است.&nbsp;<a href="https://brill.com/view/book/9789004395800/back-2.xml" target="_blank" rel="noopener">پیوست دوم</a>، فهرستی از اسامی خطیبان سده&zwnj;های نخستین به همراه معرفی مختصری از ایشان را به دست می&zwnj;دهد.&nbsp;<a href="https://brill.com/view/book/9789004395800/back-3.xml" target="_blank" rel="noopener">پیوست سوم</a>&nbsp;نیز واژه&zwnj;نامه اصطلاحات ادبی در زبان عربی است. در&nbsp;<a href="https://brill.com/view/book/9789004395800/back-4.xml" target="_blank" rel="noopener">کتاب&zwnj;نامه</a>&nbsp;انتهایی، مشخصات منابع با تفکیک منابع دست اول و منابع متأخر آمده است.&nbsp;<a href="https://brill.com/view/book/9789004395800/back-5.xml" target="_blank" rel="noopener">نمایه&zwnj;ای</a>&nbsp;از اعلام و اصطلاحات، پایان&zwnj;بخش کتاب است (برای توضیحات بیشتر درباره این کتاب بنگرید به&nbsp;<a href="https://brill.com/view/title/54473?contents=editorial-content" target="_blank" rel="noopener">سایت انتشارات بریل</a>؛ بخش&zwnj;هایی از کتاب نیز در&nbsp;<a href="https://books.google.com/books?id=00ueDwAAQBAJ&amp;dq=Arabic+Oration:+Art+and+Function&amp;hl=nl&amp;source=gbs_navlinks_s" target="_blank" rel="noopener">گوگل&zwnj;بوکس</a>&nbsp;در دسترس است).<br />با اینکه خطابه در میان مسلمانان سابقه&zwnj;ای دیرپا دارد و به قول قطب&zwnj;الدین، استعداد زیبایی&zwnj;شناسانه اعرابِ سده&zwnj;های نخست به جای نقاشی و مجسمه، بر آفرینش گفتارهای فصیح تمرکز داشته است و شماری از زیباترین و شورانگیزترین بیان&zwnj;های ادب عربی، حاصل ذوق و قریحه ایشان بوده است، اما ابعاد زیبایی&zwnj;شناسانه خطابه در سنت اسلامی هنوز به درستی بررسی نشده است. در کتاب&zwnj;شناسی سه جلدی فلسفه اسلامی، تنها ۲۵ عنوان کتاب و مقاله در ارتباط با رتوریک فهرست شده است. (Daiber, 1999: 467; Daiber, 2007: 407) این میزان توجه، در مقایسه با آنچه درباره رتوریک در سنت اروپایی انجام گرفته است، بسیار ناچیز است. تنها یکی از آخرین نمونه&zwnj;های پژوهش در این حوزه در اندیشه اروپایی، فرهنگ&zwnj;نامه تاریخی رتوریک (Historische W&ouml;rterbuch der Rhetorik) است که در دوازده جلد و بیش از ۱۳۰۰ مدخل و با مشارکت افزون بر ۴۰۰ متخصصِ این حوزه، در فاصله سال&zwnj;های ۱۹۹۲ تا ۲۰۱۵ به زبان آلمانی چاپ شده است. جلد دوازدهم این مجموعه به کتاب&zwnj;شناسی منابعِ این موضوع اختصاص یافته است (برای توضیحات بیشتر درباره این اثر،&nbsp;<a href="https://www.degruyter.com/view/db/hwro" target="_blank" rel="noopener">اینجا</a>&nbsp;و&nbsp;<a href="https://uni-tuebingen.de/fakultaeten/philosophische-fakultaet/fachbereiche/philosophie-rhetorik-medien/seminar-fuer-allgemeine-rhetorik/projekte/historisches-woerterbuch-der-rhetorik/literaturempfehlungen/" target="_blank" rel="noopener">اینجا</a>&nbsp;را ببینید، فهرستی که ویراستاران مجموعه در این&nbsp;<a href="https://uni-tuebingen.de/fakultaeten/philosophische-fakultaet/fachbereiche/philosophie-rhetorik-medien/seminar-fuer-allgemeine-rhetorik/projekte/historisches-woerterbuch-der-rhetorik/literaturempfehlungen/" target="_blank" rel="noopener">بخش</a>&nbsp;فراهم آورده&zwnj;اند نیز بسیار جذاب است. شش جلد نخست این مجموعه از&nbsp;<a href="http://gen.lib.rus.ec/search.php?req=Historisches+W%C3%B6rterbuch+der+Rhetorik&amp;open=0&amp;res=25&amp;view=simple&amp;phrase=1&amp;column=def" target="_blank" rel="noopener">اینجا</a>&nbsp;قابل دریافت است). [۱]<br />با چنین ملاحظاتی است که کتاب&zwnj;هایی مانند اثر طاهره قطب&zwnj;الدین از ارزشی مضاعف برخوردار می&zwnj;شوند. این دست آثار [۲]، زمینه&zwnj;ای فراهم می&zwnj;آورند تا بتوانیم ابعاد زیبایی&zwnj;شناسی در سنت اسلامی را با تکیه بر یکی از انواع ادبیِ غنی در این سنت پیگیری کنیم.</p>
<p dir="rtl"><strong>کتاب&zwnj;نامه:</strong></p>
<p dir="ltr">Daiber, Hans. 1999.&nbsp;Bibliography of Islamic philosophy. 2. Index of names, terms and topics, Leiden: Brill.<br />Daiber, Hans. 2007.&nbsp;Bibliography of Islamic philosophy. Supplement, Leiden: Brill.</p>
</div>
</div>
<div>۱. آشناییم با این اثر، مرهون راهنمایی&zwnj;های استاد ارجمند آقای دکتر بهشتی است.</div>
<div>۲. برای نمونه&zwnj;ای دیگر از آثار درباره خطابه در سنت اسلامی بنگرید به:</div>
<div>
<p dir="ltr">Jones, Linda G. 2012.&nbsp;The Power of Oratory in the Medieval Muslim World. Cambridge: Cambridge University Press.</p>
</div>
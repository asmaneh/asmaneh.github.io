--- 
title: "این گنبد نقره فام" 
authors: karimi 
types: blog 
featured: false
featureImg: "/assets/img/posts/NxuK.jpg" 
slug: NxuK 
gallery: 
- image_path: "/assets/img/posts/NxuK.jpg" 
  title: "این گنبد نقره فام" 
- image_path: "/assets/img/posts/NxuK-1.jpg" 
  title: "میکای مسکوویت (سنگ معدن طلق) در موزۀ دانشکدۀ علوم زمین دانشگاه اصفهان به صورت پولک های خرد شده دیده می شود" 
- image_path: "/assets/img/posts/NxuK-2.jpg" 
  title: "پگماتیت- مسکوویت (سنگ معدن طلق) متعلق به موزۀ دانشکدۀ علوم زمین دانشگاه اصفهان به صورت توده ای بزرگ" 
 
--- 
<div>
<div>
<p>طلق یا تلک را در متون گوهرشناسی فارسی به عنوان سنگی که چون خرده&zwnj;&shy;اش بر جایی مالیده شود، آتش در آنجا کارگر نخواهد بود، توصیف می&zwnj;&shy;کنند. نظامی اشاره&shy;&zwnj;ای در هفت پیکر به این باور عمومی دارد که: &laquo;شیر شو از گربه مطبخ مترس/ طلق شو از آتش دوزخ مترس[۱]&raquo; و سعدی چنین سروده که: &laquo;نصیب دوزخ اگر طلق بر خود انداید/ چنان درو جهد آتش که چوب نفط اندود [۲]&raquo; به طلق اندودن چیزها به فنی اشاره دارد که این سنگ را وقتی خرد کرده و بسایند تا پولک&shy;&zwnj;هایش ریز شود و بتوان با چسبی آمیخت یا در اصطلاح متون صناعات &laquo;محلوب&raquo; شود، قابل مالیدن به سطوح می&shy;&zwnj;شود. در سفرنامۀ شاردن اشاره&shy;ای به روش&zwnj;&shy;های بنایان اصفهانی در اندودکاری بدنه&shy;&zwnj;ها با آهک و طلق خردشده وجود دارد و شاردن اشاره کرده که پس از اندودکاری این بدنه&zwnj;&shy;ها همچون دیوار نقره&zwnj;&shy;پوشیده دیده می&shy;&zwnj;شوند و ایرانیان این گرد براق را زرورق می&zwnj;&shy;نامند[۳]. &nbsp;زرورق البته نامی&shy; است که در نوشته&zwnj;&shy;های فارسی ساکنان هند به طلق داده می&zwnj;&shy;شده است. شاردن جزییات روش کار بنایان را هم توصیف می&shy;&zwnj;کند و به اندودکاری کاهگل و اجرای نرمه اندودی روی آن اشاره می&zwnj;&shy;کند که لایۀ نقره&zwnj;&shy;فام سرانجام بر روی این دو لایه کشیده می&shy;&zwnj;شود. دیگر سیاح فرانسوی همین زمان، تاورنیه همین فن را به نحو دیگری توصیف کرده و می&shy;&zwnj;نویسد که دیوار بنا پس از اتمام کار مرمرین به نظر می&zwnj;&shy;رسد[۴].&nbsp; این مرمرین و نقره&zwnj;فام بودن دیوارها را در چندین بنا که اندود اصیل میانۀ قرن یازدهم هجری دستکاری نشده هنوز می&zwnj;توان دید. طلق البته در صفحات بزرگ شفاف همچون شیشه کاربردهای دیگر مثلاً در تابدان&zwnj;های حمام&zwnj;ها داشته و حتی بر روی صفحات بزرگ&nbsp;طلق در هند نقاشی می&zwnj;&shy;شده است. گرچه سفرنامه&zwnj;&shy;نویسان اشاره دارند که طلق معادن ایران ریزدانه می&zwnj;&shy;شکند و برای نقاشان به عنوان رنگ مناسب&shy;&zwnj;تر است.</p>
<p>اشارۀ جذاب دیگر به طلق را در وقایع&zwnj;&shy;نگاری محمد طاهر وحید از دوران شاه عباس دوم می&zwnj;&shy;توان دید که توصیفی از بزمی در چمن عباس آباد به سال&nbsp;۱۰۶۷هجری قمری با حضور سفیری خارجی می&shy;&zwnj;آورد که در آن بزم: &laquo;امر اشرف نفاذ یافت که عمارت مبارکه را که در باغ مزبور احداث شده آیین بسته چراغان نمایند و ....انواع صور و تماثیل از طلق و شیشه&zwnj;ای ملون به طرح و آراستگی گلشن مهیا نموده در پیش چراغ&zwnj;ها بر پای دارند که روشنایی شموع به الوان مختلفه در نظر بینندگان جلوه&zwnj;&shy;گر گردد و منظور نظر کیمیا اثر آن بود که ایلچی روم در آن مکان تمام صفای خورشید ضیا احراز رخصت پای&shy;بوس نماید[۵]&raquo;. این توصیف اشاره به نوعی نمایش سایه&shy;&zwnj;ای اشاره دارد که بازیچه&zwnj;&shy;های آن را از طلق ساخته بوده&shy;&zwnj;اند.</p>
<p>برای خواندن مشروح پژوهش منتشر شده در باب طلق در نقاشی دیواری دورۀ صفوی نک:&nbsp;</p>
<p dir="ltr">Karimy, A. H., &amp; Holakooei, P. (2019). Looking Like Silver: Mica as a Pigment in Mid-Seventeenth Century Persian Wall Decorations.&nbsp;Iran, 1-10.</p>
<p dir="ltr">https://www.tandfonline.com/doi/abs/10.1080/05786967.2019.1701524</p>
</div>
</div>
<div>۱. مخزن الاسرار- بخش پنجاه</div>
<div>۲. سعدی، غزلیات، مواعظ</div>
<div dir="ltr">3. Chardin, Voyages de Monsieur Chardin, 106.</div>
<div dir="ltr">4. Tavernier, Les Voyages de Jean Baptiste Tavernier, 147.</div>
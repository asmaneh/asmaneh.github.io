--- 
title: "نقاشی معماریانه" 
authors: denashamsizadeh 
types: blog 
tags: نقاشی,نقاشی معماریانه,معماری و نقاشی,دنا شمسی‌زاده,آسمانه,تاریخ نقاشی,تاریخ معماری,مطالعات معماری ایران 
featured: false
featureImg: "/assets/img/posts/FeCYc.jpg" 
slug: FeCYc 
gallery: 
- image_path: "/assets/img/posts/FeCYc.jpg" 
  title: "نقاشی معماریانه" 
- image_path: "/assets/img/posts/FeCYc-1.jpg" 
  title: "تصویر۱- منظر معماریانه، هانس فریمان دو فریش" 
- image_path: "/assets/img/posts/FeCYc-2.jpg" 
  title: "تصویر ۲- فضای داخلی کلیسایی در آنتورپ، پیتر نیفس" 
- image_path: "/assets/img/posts/FeCYc-3.jpg" 
  title: "تصویر ۳- مسیح در خانۀ مارتا و ماری، هنریک استینویک" 
- image_path: "/assets/img/posts/FeCYc-4.jpg" 
  title: "تصویر ۴- فضای داخلی کلیسای سنت کانس اوترخت، پیتر یانس سنردام" 
- image_path: "/assets/img/posts/FeCYc-5.jpg" 
  title: "تصویر ۵- مدئا یا صحنۀ ازدواج جیسون و کرسوا، رامبرانت" 
- image_path: "/assets/img/posts/FeCYc-6.jpg" 
  title: "تصویر ۶- فضای داخلی کلیسای قدیم دلفت، امانوئل دو ویت" 
 
excerpt: "اصطلاح نقاشی معماریانه در هنر اروپایی به نوعی از نقاشی اطلاق می‌شود که در آن تمرکز اصلی بر به تصویر کشیدن ساختمان‌ها است؛ چه فضای درونی چه بیرونی آن. از سدۀ شانزدهم با آثار نقاشانی چون هانس و پل فريدمان دو فريش این نوع نقاشی آغاز شد ولی عصر طلایی پیشرفت آن سدۀ هفدهم میلادی است؛ زمانی که هنرمندان آثاری خلق کردند که موضوع آن بازنمایی ساختمان‌های واقعی یا خیالی بود." 
--- 
<p style="text-align: justify;">اصطلاح نقاشی معماریانه[1] در هنر اروپایی به نوعی از نقاشی اطلاق می&zwnj;شود که در آن تمرکز اصلی بر به تصویر کشیدن ساختمان&zwnj;ها است؛ چه فضای درونی چه بیرونی آن. از سدۀ شانزدهم با آثار نقاشانی چون هانس و پل فريدمان دو فريش[2] این نوع نقاشی آغاز شد ولی عصر طلایی پیشرفت آن سدۀ هفدهم میلادی است؛ زمانی که هنرمندان آثاری خلق کردند که موضوع آن بازنمایی ساختمان&zwnj;های واقعی یا خیالی بود (تصویر ۱)<br />هنرمندانی که امروز آثارشان را در این ژانر طبقه&zwnj;بندی می&zwnj;کنند، تمایل داشتند، به جای تصویر کردن &laquo;انسان&zwnj;ها&raquo;، &laquo;فضاهای انسان&zwnj;ساخت&raquo; را موضوع آثارشان قرار دهند. یعنی انسان در این نقاشی&zwnj;ها مرکز توجه نیست؛ بلکه گویا به&zwnj;تصویر کشیدن بناها (واقعی یا خیالی) با پرسپکتیو مشخص هدف نقاش بوده. بناها در این دست از آثار اغلب بسیار بزرگ&zwnj;تر از انسان&zwnj;ها ظاهر شده&zwnj;اند و مواردی که هنرمند قصد داشته پیکرهای انسانی را وارد اثرش کند، آنها را در مقیاسی بسیار خرد، با ظاهری شبح&zwnj;گونه و بدون پرداخت و جزئیات تصویر کرده است و آنها را در جایی در گوشه&zwnj;های تابلو و در وضعیتی نمایش داده که بنای پشت سرشان را نپوشانند.</p>
<p style="text-align: justify;">&nbsp;</p>
<p style="text-align: justify;">نکتۀ جالب توجه دیگر دربارۀ این دست نقاشی&zwnj;ها، ریشه در ارتباطی دارد که در عصر بسیاری از نقاشانِ این تابلورها میان معماری و طراحی صحنۀ تئاتر وجود داشت. در بسیاری موارد از جمله آثار هانس فریدمان دو فریش، نقاش و معمار هلندی، می&zwnj;بینیم که موضوع بسیاری از نقاشی&zwnj;هایش تصاویری از مناظر شهری است که بسیار مشابه پرده&zwnj;های پشت صحنۀ تئاتر است. او نماهای معماری&zwnj;ای را در نقاشی&zwnj;هایش کشیده که گویی پشت آن بنایی نیست و همچون صحنه&zwnj;آرایی پرده&zwnj;های تئاتر فقط یک نمای نمایشی است. انسان&zwnj;ها نیز به تبع آن، چون بازیگران تئاتر، در حال نقش&zwnj;بازی&zwnj;اند. در بسیاری از این آثار، صحنه&zwnj;ها حالتی دارد که گویی می&zwnj;خواهد به بیننده بگوید اینجا جای زندگی نیست. به همین منظور انسان&zwnj;ها بیشتر در حالتی سرگردان در صحنه&zwnj;ها پرسه می&zwnj;زند و کمتر در حال فعالیت&zwnj;های معمول روزانه تصویر شده&zwnj;اند. گویی انسان&zwnj;ها هم با آسودگی دارند نقش بازی می&zwnj;کنند.</p>
<p style="text-align: justify;">&nbsp;</p>
<p style="text-align: justify;">پیش از پیدایش این نوع آثار، در هنر اروپایی بیشتر تمرکز بر به تصویر کشیدن انسان&zwnj;ها بود. به خصوص تا پیش از فریدمان دو فریش حتی طبیعت بی&zwnj;جان هم، در مقام یک موضوع هنریِ قابل ملاحظه و تحسین، جایگاه مهمی نداشت. هرچند به&zwnj;ندرت، نمونه&zwnj;هایی از بازنمایی واقع&zwnj;گرایانۀ طبیعت بی&zwnj;جان می&zwnj;بینیم، اما نکتۀ قابل توجه در چنین بازنمایی&zwnj;هایی این است که گویی نقاش به قصد مشخصی طبیعت بی&zwnj;جان را در نقاشی خود شرکت نمی&zwnj;داده و عناصر آن را بیشتر به طرز جانبی و برای کمک به چیدن صحنه وارد تصویر می&zwnj;کرده. اما به تدریج این وضع متحول شد و در سدۀ شانزدهم کم&zwnj;کم نقاشی&zwnj;های معماریانه مورد توجه و تحسین قرار گرفت. اما رواج زیادی نیافت؛ زیرا بیشتر تصور می&zwnj;شد نقاشانی که به این گونه آثار می&zwnj;پردازند ذوق و مهارت کافی برای به تصویر کشیدن پیکرهای انسانی را ندارند.</p>
<p style="text-align: justify;">&nbsp;</p>
<p style="text-align: justify;">به تصویر کشیدن بناها در نقاشی&zwnj;ها در دورۀ رنسانس بیگانه نبود و در آثاری مانند پرسپیکتیوهای پیرو دلا فرنچسکا[3] در قرن پانزدهم دیده می&zwnj;شود. اما اغلب دانشوران از فریدمان دو فریش با عنوان آغازگر اصلی و از برجسته&zwnj;ترین نقاشان ژانر نقاشی معماریانه یاد کرده&zwnj;اند. او آثاری خلق کرده که دارای پرسپکتیو&zwnj;های محض است. چنین تأکیدی بر پرسپکتیو را می&zwnj;توانیم حاکی از باوری بدانیم که بر آن بود که با کمک پرسپکتیو می&zwnj;توان دنیای خشک و بی&zwnj;روح بیرونی را به شکلی ایده&zwnj;آل بازنمایی کرد. بازنمایی&zwnj;ای که در آن طبیعت فدای منطق ریاضی و جسم انسان&zwnj;ها فدای بازنمایی روح آنان می&zwnj;شود. بناهای پس&zwnj;زمینۀ تابلوهای دو فریش عموماً در نمایشِ ویژگی&zwnj;های فنی مطابق واقعیت است، ولی ویژگی&zwnj;هایی که آن را زیست&zwnj;پذیر نشان دهد ندارد. مناظر نقاشی&zwnj;هایش گویی بیشتر نمایشگر دنیای دیگر است.</p>
<p style="text-align: justify;">&nbsp;</p>
<p style="text-align: justify;">نقاشی معماریانه هر چند از هلند آغاز و در آنجا شکوفا شد، ولی طی چند دهه در دیگر نقاط اروپا با تغییر و تحولاتی نفوذ کرد. در مجموع طی تحولی که این ژانر در نقاشی طی کرد می&zwnj;توانیم چندین جریان مختلف برای آن شناسایی کنیم. جریان اول که نمونه&zwnj;های آن را در بحث پیش معرفی کردیم بیشتر محدود به آثار هانس فریدمان دو فریش (۱۵۲۷-۱۶۰۴) و شاگردانش است؛ این هنرمندان تمایل به تصویر کردن مکان&zwnj;ها (غالباً مکان&zwnj;های خیالی و طراحی شده) در پرسپکتیوهای عمیق داشتند. این نوع از نقاشی به تدریج به نقاشان شهرآنتورپ [4]نیز نفوذ کرد و مورد توجه قرار گرفت. تابلوی &laquo;فضای داخلی کلیسایی در آنتورپ&raquo; اثر پیتر نیفس[5] (تصویر ۲) از نمونه&zwnj;های بارز جریان اول و تأثیر فریدمان دو فریش خارج از هلند است. پس از آن به تدریج تمایلاتی به نوعی دیگر از نقاشی معماریانه میان نسلی از نقاشان آنتورپ شکل می&zwnj;گیرد که مقدمه&zwnj;ای برای آغاز جریان دوم این ژانر به حساب می&zwnj;آید. یکی از این نقاشان هنریک استینویک [6]است. پدر او شاگرد فریدمان دو فریش بود. هم او و هم پدرش هر دو آثاری مشابه دو فریش از کلیساهای گوتیک با پرسپکتیوهای عمیق خلق کردند؛ ولی استینویک پسر (۱۵۸۰-۱۶۴۹)، که بیشتر عمر خود را در انگلستان گذراند، با خلق اثر &laquo;مسیح در خانۀ مارتا و ماری&raquo; آغازی شد برای ایجاد تحولات بعدی در نقاشی&zwnj;های معماریانه (تصویر۳). پیکرهایی که استینویک در این تابلو به تصویر کشیده در واقع عناصری فرعی در مکانی هستند که آمیزه&zwnj;ای بدیع از خانه و کلیساست. نیمکت&zwnj;های زیر پنجره و قفسه&zwnj;های کتاب در سمت چپ نقاشی به اتاقِ تصویر شده حس خانه&zwnj;بودن می&zwnj;دهد؛ این درحالی است که جلوی دیوار مخالف، یک میز خطابۀ کشیشان قرار گرفته. یک پیش&zwnj;فضای طاق&zwnj;دار در سمت راست نقاشی، دیدی به سمت فضایی چون مطبخ در پشت آن می&zwnj;دهد. در مطبخ یک بخاری دیواری بزرگ به سبک گوتیک تصویر شده. دو زن نیز در حال آماده کردن غذا هستند. کیفیت خیال&zwnj;گونۀ نقاشی با رنگ&zwnj;های بی&zwnj;جان و پریده و شبح&zwnj;گونگی پیکرها تقویت شده است.</p>
<p style="text-align: justify;">&nbsp;</p>
<p style="text-align: justify;">در طول دهۀ ۱۶۳۰ تا ۱۶۵۰ نقاشی&zwnj;&zwnj;های معماریانه غالباً تحت تأثیر پرسپکتیوهای یک&zwnj;نقطه&zwnj;ای استینویک، نیفس و رنگ&zwnj;آمیزی&zwnj;های رامبرانت بود. به تدریج فرم&zwnj;های جدیدی در این گونه نقاشی&zwnj;ها جایگزین فرم&zwnj;های پیشین و سبب ظهور جریانی جدید شد. جریان جدید در واقع در هارلم و با آثار سنردام[7] شکل گرفت. موضوع آثار او بیشتر چشم&zwnj;اندازهای کلیساهای واقعی در هارلم یا شهرهای دیگر بود. نکتۀ قابل توجه در آثار او که تأثیر شگرفی در نقاشان بعدی گذاشت زاویۀ دید ناظر در پرسپکتیوهای ارائه شده از کلیسا بود. سنردام در بیشتر آثارش تمایل داشت تأکید کمتری بر عمیق نشان دادن فضا با پرسپکتیو داشته باشد. نقاشی&zwnj;های او غالباً تک رنگ یا در یک طیف رنگی بود و از سایه&zwnj;روشن&zwnj;ها و رنگ&zwnj;های گرمی که رامبرانت وارد نقاشی هلندی کرده بود فاصله گرفت. طراحی&zwnj;های او دقیق و واضح بود. و فضاهای داخلی را به صورتی خشک و سرد نشان می&zwnj;داد (تصویر ۴). این دوره را بیشتر می&zwnj;توانیم به عنوان دورۀ گذار در نظر بگیریم.</p>
<p style="text-align: justify;">&nbsp;</p>
<p style="text-align: justify;">جالب است که در سال ۱۶۴۷ در اثری با تکنیک چاپ فلزی از رامبرانت، که صحنه&zwnj;ای از نمایش تراژدی مدئاست، صورتی منحصر به فرد از نمونه&zwnj;های دورۀ گذار را در اثر رامبرانت مشاهده می&zwnj;کنیم. این اثر صحنۀ ازدواج جیسون و کرسواست. (تصویر ۵) در طراحی رامبرانت، صحنه&zwnj;ای روایی در فضایی محصور به تصویر درآمده است. چنین صحنه&zwnj;&zwnj;هایی از درون کلیسا در آثار رامبرانت به ندرت دیده می&zwnj;شود. ترکیب&zwnj;بندی که با تأکید بر ستون و زاویۀ دید ناظر ایجاد شده چیزی است که در آثار سنردام فراوان می&zwnj;بینیم و تأثیر شگرفی بر برهۀ بعدی تحول نقاشی معماریانه گذاشت.</p>
<p style="text-align: justify;">&nbsp;</p>
<p style="text-align: justify;">تأثیر سنردام در طول سال&zwnj;های ۱۶۵۰ تا ۱۶۷۵ در میان نسلی دیگر از نقاشان این ژانر ظاهر شد . در آثار این نقاشان که مشهورترین شان امانوئل دو ویت[8] (۱۶۱۷-۱۶۹۲) بود درک جدیدی از فضا عرضه شده است. اکثر این آثار از دید ناظری تصویر شده که در درون یک کلیسا حاضر است و با زاویه&zwnj;ای از راهرو&zwnj;های کناری به ستون&zwnj;های ناو مرکزی کلیسا نگاه می&zwnj;کند. زاویه&zwnj;ای که پرسپکتیو به خود گرفته سبب می&zwnj;شود که نقطۀ گریز پرسپکتیو بیرون از قاب تابلو قرار گیرد. این زاویه همچنین سبب عرضۀ ترکیبی جدید از نمایش فرم&zwnj;ها می&zwnj;شود. فاصلۀ ناظر با موضوع بسیار کمتر از نمونه&zwnj;های پیشین این نوع نقاشی&zwnj;هاست. ولی بر تأثیر احساسی فضا افزوده شده. نکتۀ قابل توجه این است که بیشتر این نقاشی&zwnj;ها از کلیساهای واقعی آن زمان کشیده شده&zwnj;اند و دیگر خیالی نیستند. در آثار نقاشان این برهه از نقاشی معماریانه، تمایل بیشتری به نوعی واقع&zwnj;گرایی در نقاشی&zwnj;ها مشاهده می&zwnj;کنیم و شاید به همین علت نقاشان این آثار سعی در بازنمودن حس و تجربه در آن فضا را داشتند (تصویر ۶).</p>
<p style="text-align: justify;">&nbsp;</p>
<p style="text-align: justify;">سال&zwnj;های ۱۶۵۰ تا ۱۶۷۵ را آخرین دورۀ شکوفایی نقاشی هلندی می&zwnj;شناسند که غالباً با آثار ورمیر گره خورده است. با اینکه امروز ممکن است ویژگی اصلی این دوره را رنگ&zwnj;های روشن و ورمیر بشناسیم، ولی نباید آثار نقاشان معماریانۀ این دوره را نادیده بگیریم. ژانر نقاشی معماریانه در حدود دهۀ ۱۶۵۰ چرخشی به خود گرفت. این زمانی بود که نقاشان این ژانر از رنگ&zwnj;های گرم و تیرۀ رامبرانت به سوی رنگ&zwnj;های روشن و شفاف ورمیر کشیده شدند و به نقاشی از فضاهای داخلی با دیدهای مایل پرداختند.<br />این تمایلات ابتدا در آثار سنردام ظاهر شد و سپس در شهر دلفت[9] با آثار نقاشانی چون جرارد هوخست[10]، امانوئل دو ویت و هندریک کورنلیز فان فلیت[11] به شکوفایی رسید. این نقاشان با اینکه حرفۀ خود را با نقاشی&zwnj;هایی با سبک&zwnj;های مختلف و موضوعات مختلف آغاز کردند ولی در نهایت به ژانر نقاشی معماریانه روی آوردند و به بیان جدیدی در این ژانر رسیدند. ویژگی&zwnj;های این بیان جدید عبارت است از: کاستن از نمایش اغراق&zwnj;آمیز عمق و ترجیح بر تصویر کردن مجرد فضاها و نمایش حیات در فضاهای داخلی کلیساها با حضور آدم&zwnj;ها. دید به درون کلیسا در این آثار غالباً با ستون&zwnj;های در وسط تابلو پوشیده شده است. زنان و مردان و کودکان در حال صحبت کردن و تماشای اطراف و بازی کردن&zwnj;اند. پرتو&zwnj;های نور و رنگ&zwnj;های روشن به فضا روحی تازه بخشیده است. در آثار این نقاشان به خصوص هوخست، پرسپکتیو به عمد از نقطه&zwnj;ای تصویر شده که حالت صلب و خشکی، که معمولاً پرسپکتیو به فضا می&zwnj;دهد، کاهش یابد. او به جای ایجاد نقطۀ دیدی ثابت برای بیننده، سعی می&zwnj;کند بیننده را تشویق کند تا به چپ و راست و بالا و پایین تابلو نگاه کند؛ تا بیننده را به درون ترکیبی که ساخته دعوت کند و او را به نوعی در تجربۀ فضا شرکت دهد. زیرا صحنه را از فاصله&zwnj;ای نزدیک&zwnj;تر به تصویر کشیده که گویی خودِ بینندۀ تابلو به آن نزدیک است. پرسپکتیو این آثار غالباً دو نقطه&zwnj;ای است، نقطه&zwnj;های گریز بیرون از قاب تابلو قرار دارد و اصراری بر نمایش تقارن وجود ندارد.<br />امانوئل دو ویت بود که این جریان در نقاشی معماریانه را به اوج ترقی رساند. اصلی&zwnj;ترین آثار او نقاشی از فضاهای داخلی کلیساهاست. کیفیت ویژۀ این آثار بر نمایش دقیق وظریف نور و فضا و سکوتی است که غالباً در بناهای گوتیک حضور داشت. جالب است که در آثار او غالباً ناظر در مرکز یک فضای عریض ایستاده ولی آنچه در نقاشی می&zwnj;بینیم تنها گوشه&zwnj;ای از بناست. با وجود این، دقت بی&zwnj;نظیری در به تصویر کشیدن نور در فضای داخلی می&zwnj;بینیم که نشان&zwnj;دهندۀ مهارت دو ویت در نمایش نور است که البته از زمان ورمیر آغاز شده بود.</p>
<p style="text-align: justify;">&nbsp;</p>
<p style="text-align: justify;">نقاشان این دوره علاقه&zwnj;ای به تصویر کشیدن دو کلیسای اصلی در دلفت نشان دادند. کلیسای قدیم[12] و کلیسای جدید[13]. نقاشی از این کلیساها به شکل فضاهایی با ترکیب&zwnj;بندی اغراق&zwnj;شده و زنده نمایانده شده&zwnj;اند. جالب است که در حاشیۀ بسیاری از این تابلوها، قاب نقاشی شده&zwnj;ای به شکل قوسی&nbsp; وجود دارد که شاید راهی بوده تا شکل یک درگاه یا پنجره را تداعی کند. در حاشیۀ بعضی دیگر از این آثار پرده&zwnj;ای تصویر کردند که باز هم همان مورد قبل را تداعی می&zwnj;کند. گویی بیننده دارد از بیرون از یک پنجره یا درگاه فضای داخلی کلیسا را تماشا می&zwnj;کند.<br />نقاشان این دوره با نقطۀ دیدی که برای ترسیم پرسپکتیو در نقاشی&zwnj;شان انتخاب می&zwnj;کردند، امکان می&zwnj;یافتند تا ستون&zwnj;ها و طاق&zwnj;ها را نقطۀ دید پایین&zwnj;تر از معمول نمایش دهند. در این آثار، ستون غالباً نزدیک&zwnj;ترین عنصر به ناظر است و بر کل ترکیب&zwnj;بندی چیره می&zwnj;شود. این شکل از بازنمایی نوعی رازآلودگی و معنا به فضاهای کم و بیش کسل&zwnj;کنندۀ کلیساهای هلندی می&zwnj;بخشد.</p>
<p style="text-align: justify;">&nbsp;</p>
<p style="text-align: justify;">منابع</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">De Vries, Lyckle. &rdquo;Saenredam and Seventeenth-Century Architectural Painting. Rotterdam&rdquo; in The Burlington Magazine, Vol. 134, No. 1066 (Jan., 1992), pp. 51-54<br />Michalski, Sergiusz. &rdquo;Rembrandt and the Church Interiors of the Delft School&rdquo;. In Artibus et Historiae, Vol. 23, No. 46 (2002), pp. 183-193</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">Recktenwald, Olaf. &ldquo;Vredeman de Vries : The architectural veduta&rdquo;, in revista d&rsquo;estudis comparatius: art, literatura, pensament, No. 9, 2014, pp. 69-84</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">Richardson, E. P. &ldquo;Architectural Painting in The Netherlands&rdquo;, in Bulletin of the Detroit Institute of Arts of the City of Detroit, Vol. 16, No. 7 (APRIL, 1937), pp. 106-113</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">Wheelock, Arthur K. Jr. &rdquo; Gerard Houckgeest and Emanuel de Witte: Architectural Painting in Delft around 1650&Prime;. In Simiolus: Netherlands Quarterly for the History of Art, Vol. 8, No. 3 (1975 &ndash; 1976), pp.167-185</p>
<p dir="ltr" style="text-align: left;">&nbsp;</p>
<p style="text-align: justify;"><br />پانوشت</p>
<p style="text-align: justify;">&nbsp;</p>
<p style="text-align: justify;">&nbsp; [1]Architectural painting<br />[2] Vredeman de Vries<br />[3] Piero dell Francesca<br />[4] Antwerp<br />[5] Peeter Neefs<br />[6] Hendrik Steenwyck<br />[7] Saenredam<br />[8] Emanuel de Witte<br />[9] Delft<br />[10] Gerard Houckgeest<br />[11] Hendrick Cornelisz van Vliet<br />[12] The Old Church /Oude Kerk<br />[13] the New Church /Nieuwe Kerk</p>
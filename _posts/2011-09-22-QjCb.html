--- 
title: "قبله در معماری ایران: بررسی ماهیت و دامنه و وجوه تأثیر آن| مجید حیدری دلگرم" 
authors: asmaneh 
types: research 
featured: false
slug: QjCb 
--- 
<p>جهت قبله مهم&zwnj;ترین جهت نزد مسلمانان است؛ آن&zwnj;چنان که همۀ عمر رو به آن نماز می&zwnj;گزارند؛ بسیاری از کارهای زندگی&zwnj;شان را رو به آن انجام می&zwnj;دهند و در پایان، مرده&zwnj;شان را روبه آن دفن می&zwnj;کنند. تنها زیارت واجبِ مسلمانانْ زیارتِ کانونِ قبله، کعبه، است. این جهتِ مهم و کانون مقدسِ آن بر ذهنیت مسلمانان&nbsp; اثر گذاشته است. مسلمانان، چه دانشمندان، چه اصحاب حِرَف و چه مردم کوچه و بازار با توجه به این کانون از جهان درکی داشته&zwnj;اند. این درک در کارهای ایشان، از جمله معماری، منعکس شده است. در میان بناها، مسجد و مقبره لزوماً رو به قبله است.&nbsp;</p>
<p>در این تحقیق، مجید حیدری &zwnj;دلگرم، به بررسی جایگاه قبله در معماری ایران و تأثیر تلقی&zwnj;های گوناگون از جهت قبله و قبله&zwnj;گاه در معماری ایران می&zwnj;پردازد. این تحقیق شش فصل دارد. درفصل اول، &laquo;مکان مقدس جهت&zwnj;دار&raquo;، کجایی مکان مقدس و نسبت آن با جهت مقدس بررسی می&zwnj;شود. فصل دوم، &laquo;ادراک جهت&raquo; و فصل سوم، &laquo;ظهور جهت در منطقه و شهر&raquo; به چگونگی ادراک جهت در معماری و شهر می&zwnj;پردازد. در فصل دوم، از ادراک جهت در خانۀ ایرانی سخن به میان آمده است و در فصل سوم، از الگوهای شهرها با فرهنگ&zwnj;های مختلف. فصل چهارم، &laquo;مفهوم قبله&raquo;، به بررسی شأن کعبه در میان مسلمانان می&zwnj;پردازد. با شناخت حاصل از چهار فصل اول در فصل پنجم، &laquo;قبله در معماری&raquo;، به تفسیر آثاری از معماری در ارتباط با قبله می&zwnj;پردازد و در فصل ششم، &laquo;قبله در شهر&raquo;، تأثیر جهات مقدس و قبله در شهر&zwnj;های ایران بررسی می&zwnj;شود.</p>
<p><strong>مجید حیدری دلگرم. &laquo;قبله در معماری ایران: بررسی ماهیت و دامنه و وجوه تأثیر آن&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. تهران: دانشگاه شهید بهشتی، شهریور ۱۳۹۰.</strong></p>
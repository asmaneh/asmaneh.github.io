--- 
title: "معرفی کتاب: رخداد مرگ به روایت تصویر، درآمدی بر شناخت گورستان دارالسلام شیراز" 
authors: tahmasbi 
types: blog 
featured: false
featureImg: "/assets/img/posts/X4ivv.jfif" 
slug: X4ivv 
gallery: 
- image_path: "/assets/img/posts/X4ivv.jfif" 
  title: "معرفی کتاب: رخداد مرگ به روایت تصویر، درآمدی بر شناخت گورستان دارالسلام شیراز" 
 
--- 
<p>این کتاب حاصل حدود یک دهه پژوهش و ممارستِ مهدی پارسایی و فاطمه شهابی&zwnj;راد دربارۀ گورستان دارالسلام شیراز است. ساختار آن را مقدمه&zwnj;ای مفصل از مهندس سیدمحمد بهشتی، سه بخش اصلی، پیوست (وقف&zwnj;نامۀ دارالسلام)، منابع، و تصاویر رنگی تشکیل می&zwnj;دهند. در بخش اول با عنوان &laquo;دیار باقی و سنت&zwnj;های ایرانی&raquo; به اعتقادات ایرانیان دربارۀ مرگ و متوفیان و آیین&zwnj;های سوگواری پرداخته شده است. بخش دوم &laquo;شیراز&raquo; نام و اختصاص دارد به معرفی گورستان&zwnj;های تاریخی این شهر و آیین&zwnj;های زیارت اهل قبور. بخش سوم و پایانی کتاب &laquo;گورستان دارالسلام&raquo; است که خود به دو فصل &laquo;شناخت تاریخی&raquo; و &laquo;شناخت هنری&raquo; تقسیم شده. در فصل نخست، از تاریخچۀ گورستان و شخصیت&zwnj;های مدفون در آن سخن به میان آمده است. کار اصلی نویسندگان در فصل دومِ این بخش به چشم می&zwnj;خورد که مستندنگاری مفصّل و بازنمایی تصویری سنگ&zwnj; قبرها را شامل می&zwnj;شود. این فصل، خود، دارای چهار عنوان &laquo;ادبیات سنگ قبر&raquo; با زیرمجموعه&zwnj;هایی چون اعلان، جنسیت و نسب&zwnj;نامه، دعا، و اشعار؛ &laquo;خط و خوشنویسی&raquo; با عناوین خط و زبان، تصرفات و مرمت&zwnj;ها، و مرغ بسم&zwnj;الله؛ &laquo;حجاری و فرم سنگ قبر&raquo;؛ &laquo;نمادها و نشانه&zwnj;ها&raquo; با موضوعات شیر سنگی، قاب&zwnj;ها، درخت، پرنده، و پیکتوگرام&zwnj;های مشاغل است. نویسندگان در بخش حجاری و فرم، سنگ قبرها از نمای بالا و جانبی و نیز به صورت سه&zwnj;بعدی ترسیم و در بخش نمادها و نشانه&zwnj;ها، تصاویر مورد نظر را با دقت فراوان به صورت گرافیکی بازنمایی کرده&zwnj;اند.</p>
<p>&nbsp;</p>
<p>کتابشناسی:&nbsp;شهابی&zwnj;راد، فاطمه، و مهدی پارسایی.&nbsp;<em>رخداد مرگ به روایت تصویر، درآمدی بر شناخت گورستان دارالسلام شیراز</em>. شیراز: پرتو رخشید با همکاری پژوهشگاه فرهنگ، هنر وارتباطات. ۱۳۹۷.</p>
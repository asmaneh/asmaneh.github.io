--- 
title: "چهارطاق‌های ساسانی در فارس" 
authors: tahmasbi 
types: blog 
featured: false
slug: zpyr 
gallery: 
- image_path: "/assets/img/posts/zpyr-1.jfif" 
  title: "تصویر ۱. کوه خواجه، نقشۀ مکان مقدس. از: G. Gullini, Architectura Iranica P1. VII." 
- image_path: "/assets/img/posts/zpyr-2.jfif" 
  title: "تصویر ۲ آ. تخت سلیمان، نقشۀ مکان مقدس (A)-(B). از: Naumann, Archäolog. Anzeiger 1965, pp. 623, Fig. 1." 
- image_path: "/assets/img/posts/zpyr-3.jfif" 
  title: "تصویر ۲ ب. تخت سلیمان، نقشۀ مکان مقدس (PA)-(PD)." 
- image_path: "/assets/img/posts/zpyr-4.jfif" 
  title: "تصویر ۳. Gropp, Archäolog. Mitteilungen aus Iran N. S. 4, 1971, p. 264, Fig. 1." 
- image_path: "/assets/img/posts/zpyr-5.jfif" 
  title: "تصویر ۴. زاغ، ویرانۀ یک آرامگاه." 
- image_path: "/assets/img/posts/zpyr-6.jfif" 
  title: "تصویر ۵ آ. ظهرشیر، منظر چهارتاق از شمال." 
 
--- 
<p style="text-align: justify;">پیشگفتار: این نوشتار ترجمۀ یکی از مهم&zwnj;ترین مقالات دیتریش هوف است که پیش ازاین در مجله&nbsp;بهارستان ایران&nbsp;چاپ شده وحاوی نقشه&zwnj;های ارزشمندی نیز است. این نشریۀ وزین، به سردبیری دکتر سعید عریان و صاحب&zwnj;امتیازی کتابخانه مجلس شورای اسلامی، فقط در دو شماره در سال ۱۳۹۳منتشر شد و مانند نشریاتِ بسیار دیگری در این مملکت تداوم نیافت. از آن&zwnj;جا که امکان دسترسی به مقالات این مجله وجود ندارد، فکر کردم که خوب است از این طریق در دسترس پژوهشگران قرار گیرد./</p>
<p style="text-align: justify;">هوف، دیتریش. &laquo;چهارتاق&zwnj;های ساسانی در فارس&raquo;. ترجمه احسان طهماسبی،&nbsp;<em>بهارستان ایران</em>، ش ۲، زمستان ۱۳۹۳. ص ۱۲۳_ ۱۳۴.</p>
<p dir="ltr" style="text-align: justify;">&nbsp;Huff, Dietrich."Sasanian Čāhār Tāqs in Fars". In Firuz Bagherzadeh (ed.),&nbsp;<em>Proceedings of the 3rd Annual Symposium on Archaeological Research in Iran 1974</em>, Tehran, 1975, pp. 243-254</p>
<p style="text-align: justify;">&nbsp; بررسی معماریِ آثاری که به نام &laquo;چهارتاق&raquo; معروف و در جنوب ایران فراوان&zwnj;اند، در پاییز ۱۹۷۳ م. / ۱۳۵۱ ش. در استان فارس آغاز شد. بیشترِ بناهای مطالعه&zwnj;شده را لویی واندنبرگ، ارنست هرتسفلد، و آندره گدار [پیش از این] کشف کرده بودند. همواره تصور می&zwnj;شده که آنها عموماً ویرانه&zwnj;های آتشکده&zwnj;های ساسانیان&zwnj;اند.</p>
<p style="text-align: justify;">&nbsp; پروژۀ مستندسازیِ دقیق&zwnj;تر چهارتاق&zwnj;ها از آنجا پدید آمد که میان عقیدۀ رایج دربارۀ معماری مذهبی ساسانیان از یک سو و از سوی دیگر واقعیاتی که از کاوش&zwnj;های مکان&zwnj;های مقدس ساسانیان، مشاهدات معابد زردشتی جدید، و مشاهدات خودِ بناهای چهارتاقی حاصل می&zwnj;شود، تناقضی آشکار وجود دارد.</p>
<p style="text-align: justify;">&nbsp; عقیدۀ کنونی ما دربارۀ آتشکده&zwnj;های ساسانیان ۳۵ سال پیش به دست گدار[1] و اِرتمان[2] تکوین داده&zwnj; شده که ادعا کرده&zwnj;اند که این مکان&zwnj;های مقدسْ توسعۀ نهاییِ معماریِ مکان&zwnj;های روبازِ ایرانیان برای عبادت، که هرودوت اشاره کرده،[3] بوده&zwnj;اند، و بنای اصلی آتشکدۀ ساسانی یک ساختمان سایبان&zwnj;مانند یا همان چهارتاق بوده، جایی که آتش مقدس می&zwnj;سوخته و از میان چهار چَفت (چفد/چفته)[4] عریض برای مؤمنان قابل مشاهده بوده است. تصور می&zwnj;شود هنگامی که آتش برای مراسم عمومی استفاده نمی&zwnj;شده، در یک اتاق کوچک و کم&zwnj;اهمیت به نام آتشگاه نگهداری می&zwnj;شده است. با آن&zwnj;که این نظریه عموماً پذیرفته شده، واندنبرگ[5] و گرُپ[6] آن را زیر سؤال برده&zwnj;اند.</p>
<p style="text-align: justify;">&nbsp; در واقع، کاوش&zwnj;های اخیرِ آتشکده&zwnj;های ساسانیان در &laquo;کوه خواجه&raquo; و &laquo;تخت سلیمان&raquo; هیچ بنای سایبانیِ مستقلی را برای اثبات این فرضیه در معرض دید نگذاشته است. در &laquo;کوه خواجه&raquo; (ت. ۱) نقشۀ دورۀ ساسانیان نشان می&zwnj;دهد که ساختمان اصلیْ یک چهارتاق بوده که کاملاً با راهروها و اتاق&zwnj;هایی محاط شده است.[7] آتش مي&zwnj;بایست در اتاق چهارگوش مرکزی، جایی که هرتسفلد آتشدان را پیدا کرده، می&zwnj;سوخته است.</p>
<p style="text-align: justify;">&nbsp; در &laquo;تخت سلیمان&raquo; دو معبد با گونه&zwnj;های متفاوت در کنار یکدیگر وجود دارند. نقشۀ مجموعۀ ساختمانی بزرگ&zwnj;تر (ت. ۲ آ) شباهت&zwnj;هایی را با &laquo;کوه خواجه&raquo; نشان می&zwnj;دهد؛ به ویژه، آرایش فضاییِ دو فضای یکسانِ سمت راستِ چهارتاق&zwnj;های مرکزی که در هر دو معبد همانند یکدیگرند.[8] تأسیسات کف چهارتاق مرکزی &laquo;تخت سلیمان&raquo; از آن حکایت دارد که آتشدانی بزرگ در آنجا برپا بوده است. ویژگی&zwnj;های ساختمانیِ نظام تاق&zwnj;زنیِ اتاق مرکزی شایستۀ توجه است، زیرا به فهم ما از ویرانه&zwnj;های چهارتاقی در فارس کمک می&zwnj;کند. مربع مرکزی با گنبدی پوشیده شده که روی چهار چَفت، که میان چهار جرزِ کنج&zwnj;ها زده شده، تکیه داده است. راهروهای محاط&zwnj;کننده با تاق&zwnj;های آهنگی که [از یک سو] روی دیوارهای بیرونی، و از درون روی چفت&zwnj;ها و جرزهای کنجی تکیه داده، پوشیده شده&zwnj;اند. جایی که تاق&zwnj;های آهنگ مجبور بودند در راهروهای مجاور هم، یکدیگر را قطع کنند، با چفت&zwnj;های کم&zwnj;ارتفاع&zwnj;تر پشتیبانی می&zwnj;شدند. در اینجا نه تاق&zwnj;ها در یکدیگر نفوذ می&zwnj;کردند که به تاق متقاطع منجر شود، نه گنبدهای کوچکی روی مربع&zwnj;های کنج&zwnj;ها پدید می&zwnj;آمد. هر دو راه حل آشکارا در معماری رسمی ساسانیان در نیمۀ نخست سدۀ ششم میلادی، اواخر دورۀ ساسانیان، تأیید نشده است، یعنی زمانی که قدمت معبد بزرگ &laquo;تخت سلیمان&raquo; با تردید به آن نسبت داده می&zwnj;شود.</p>
<p style="text-align: justify;">&nbsp; معبد دوم &laquo;تخت سلیمان&raquo; (ت. ۲ ب) شامل تالاری بزرگ و یک مکان مقدس کوچک، همراه با پایه&zwnj;ای که در آن آتشدان نگهداری می&zwnj;شده، در انتهای تالار است.[9] شاید این مکان مقدس نیز چهارتاق نامیده می&zwnj;شده است؛ این مکان در قلب دیگر بناها ساخته شده و چفت&zwnj;هایش را دیوارها مسدود کرده&zwnj;اند، ورودی فقط از طریق درگاه&zwnj;های طرفِ تالار است.</p>
<p style="text-align: justify;">&nbsp; برای هر دو گونه آتشکده&zwnj;ای که اکنون از طریق کاوش&zwnj;ها شناخته شده&zwnj;اند، همانند&zwnj;هایی در میان معابد زردشتی معاصر و متعلق به سده&zwnj;های میانی ایران و هند می&zwnj;توان یافت. مثلاً معبد با راهروهای اطراف چهارتاق در آتشکدۀ معاصر &laquo;بهرام&raquo; یزد،[10] و معبد با یک جایگاه مقدس بسته و کوچک در انتهای تالارهای بزرگ&zwnj;تر در &laquo;آتشخانۀ دولتخانه&raquo; در کرمان بازنمایی شده است.[11] یکی از آتشکده&zwnj;&zwnj;های بهرام در بمبئی، &laquo;انجمن آتش بهرام&raquo; (ت. ۳)، متشکّل از هر دو گونه است: نقشۀ معبد اصلی با تالار ستون&zwnj;دار در جلو زیارتگاه تشابهی شگفت&zwnj;انگیز با معبد دوم &laquo;تخت سلیمان&raquo; دارد؛ یک جایگاه مقدس ضمیمه، جایی که آتش در زیارتگاهی محاط با غلام&zwnj;گردها می&zwnj;سوزد، یادآور گونۀ چهارتاق ساسانیِ راهرودار است. در هیچکدام از مجموعه&zwnj; معابد جدید، سایبانی مستقل برای نیایش آتش مقدس نمی&zwnj;توان یافت.</p>
<p style="text-align: justify;">&nbsp; این بازبینی، که به مثابۀ یک پس&zwnj;زمینه ضروری به نظر می&zwnj;رسد، نشان می&zwnj;دهد که نه معابدِ کاوش&zwnj;شدۀ ساسانیان و نه معابد زردشتی&zwnj;ای که هنوز استفاده می&zwnj;شوند، هیچ شاهدی مبنی بر وجود گونۀ سایبانِ مستقلِ باز برای آتشکده&zwnj;های ساسانی در اختیارمان نمی&zwnj;گذارند؛ اما، اگر آنها وجود داشته&zwnj;اند، باید در میان ویرانه&zwnj;های چهارتاق&zwnj;های مستقل کنونی یافت شوند که بیشتر بر نوک تپه&zwnj;ها قرار گرفته&zwnj;اند، و قویاً قصد آشکار کردنِ آتش مقدس به روی عموم، حتی نیایشگران دوردست، را القاء می&zwnj;کنند.</p>
<p style="text-align: justify;">&nbsp; [دربارۀ] &laquo;تخت نشین&raquo; در فیروزآباد، که عموماً یک آتشکده به شمار می&zwnj;رفته و به دست اردشیر یکم ساخته شده، گمان می&zwnj;رفته که نخستین چهارتاقِ باز بوده است، اما معلوم شده که دیوارهایی داشته که چفت&zwnj;ها را مسدود می&zwnj;کرده است، درگاه&zwnj;هایی که به میان این دیوارها راه داشتند، به احتمال فراوان با اتاق&zwnj;ها و ایوان&zwnj;های ضمیمه حفاظت می&zwnj;شدند.[12] تاریخ&zwnj;گذاریِ همۀ ویرانه&zwnj;های دیگر چهارتاقی در فارس به میانه و اواخر دورۀ ساسانیان منسوب است. کلاوس شیپمان پیشنهاد داده که برخی از آنها ممکن است حتی فرا ساسانی باشند.[13]</p>
<p style="text-align: justify;">&nbsp; در واقع هیچ مدرک محکمی نه برای تاریخ&zwnj;گذاری و نه برای هدف اولیۀ [ساختِ] این ویرانه&zwnj;ها وجود ندارد. صرف نظر از نظریه&zwnj;های مبهمی مانند پیشنهاد هرتسفلد برای یکی دانستنِ چهارتاق&zwnj;های فراشبند با آتشکده&zwnj;هایی که مهرنرسه در نیمۀ نخست سدۀ پنجم میلادی ساخت،[14] غیرممکن به نظر می&zwnj;رسد که ویرانه&zwnj;ها دقیق&zwnj;تر از این تاریخ&zwnj;گذاری کنیم که متعلق به دورۀ ساسانیان یا سده&zwnj;های میانی دورۀ اسلامی باشند. برای هدف [ساختشان] هیچ شاهد باستان&zwnj;شناختی و ادبی&zwnj;ای وجود ندارد، تنها پیوندِ ممکنْ شباهت آشکار نقشه با [نقشۀ] مکان&zwnj;های مقدس آتشکده&zwnj;های کاوش&zwnj;شده است؛ هر چند این شباهتْ چهارتاق را با امام&zwnj;زاده&zwnj;های اسلامی نیز پیوند می&zwnj;دهد. بنابراین، به منظور نخستین گام برای دسته&zwnj;بندی آنها، یک مستند&zwnj;سازی مفصل از ویرانه&zwnj;ها با ملاحظۀ ویژه به خصوصیت فنّی و ساختمانی&zwnj;شان ضروری به نظر می&zwnj;رسد.</p>
<p style="text-align: justify;">&nbsp; آثار مطالعه&zwnj;شده را موقتاً می&zwnj;توان به سه گروه اصلی تقسیم کرد:</p>
<p style="text-align: justify;">۱. گونۀ گروه نخست بنای مربعیِ مستقل وگنبدداری است که عملاً فاقد جرزهای گوشه&zwnj;ای و چفت&zwnj;های متصل است، اما دیوارهایی نسبتاً نازک و مستقیم دارد که با سه یا چهار درگاه شکافته شده است: طرح داخلیْ اتاق مربعیِ ساده&zwnj;ای بدون تاقچه&zwnj;های تاق&zwnj;دار با آرایش چلیپایی است، [طرحی] که برای چهارتاق اصلی رایج است. این گونه ممکن است در ویرانه&zwnj;ای کوچک پشت کاخ فیروزآباد، معروف به &laquo;آشپزخانه&raquo;، بازنمایی شده باشد.[15] تزئینات دیوارها و نیم&zwnj;ستون&zwnj;های توکار که شبیه ویرانۀ مسجدی در همان حوالی است، و نظام بسیار پیشرفتۀ مرحلۀ گذارِ نقشۀ همکف مربعی به گنبد، شامل گوشه&zwnj;سازی&zwnj;های بزرگ و ردیف تاق&zwnj;نماها و تشکیل یک هشت ضلعی دقیق، از آن حکایت دارد که &laquo;آشپزخانه&raquo; ساختمانی متعلق به میانۀ دورۀ اسلامی و احتمالاً یک مقبره بوده است.</p>
<p style="text-align: justify;">&nbsp; همان [موارد] برای چهارتاق &laquo;زاغ&raquo; (ت. ۴) در شمال فیروزآباد، بین میمند و جهرم، مصداق دارد.[16] این ویرانه در یک گورستان اسلامی قرار گرفته و&nbsp; یگانه اثرِ سالم&zwnj;مانده در میان چندین بنای مقبره&zwnj;ایِ ساده و مربعیِ دیگر است. دیگر چهارتاق&zwnj;های این گونه نیز احتمالاً مقبره از آب در خواهند آمد.</p>
<p style="text-align: justify;">۲. در میان چهارتاق&zwnj;های اصلی، با چفت و جرزهای کنجی، گروهی دارای راهروهای باریکی&zwnj;اند که گنبدخانۀ مرکزی را محصور می&zwnj;کند، مانند معبد بزرگ&zwnj;ترِ تخت سلیمان. چهارتاق &laquo;ظَهرشیر&raquo; (ت. ۵) نمونه&zwnj;ای از این گروه نخست است.[17] همان&zwnj;طور که واندنبرگ متذکر شده، دیوارهای بیرونیِ ناسالم از وجود غلام&zwnj;گرد حکایت دارد. پایه&zwnj;های چفت&zwnj;هایی که تاق&zwnj;های غلام&zwnj;گرد را حمل می&zwnj;کردند، در کنج&zwnj;های بیرونی ویرانه دیده می&zwnj;شود. از آنجا که در هر دو سوی کنج&zwnj;ها چفت وجود دارد، ناگزیریم که گنبدهای کوچکی روی کنج&zwnj;های غلام&zwnj;گرد بازسازی کنیم. در نمای [داخلی] چهارتاق، بر فراز چهار چفت و پایه&zwnj;ها، برجستگی&zwnj;ای [در محور زیرین منطقۀ گذار] هست که پشتیبان تاق&zwnj;های آهنگ غلام&zwnj;گرد است. نقشۀ &laquo;ظهرشیر&raquo; در چهارتاقِ سالم&zwnj;ترِ &laquo;تل جنگی&raquo; در نزدیکی فراشبند تکرار شده است.[18] در اینجا غلام&zwnj;گردِ نیمه&zwnj;ویران با تاق گهواره&zwnj;ای و گنبدهای کوچک بر فراز کنج&zwnj;ها، نشان می&zwnj;دهد که به مجرد آن&zwnj;که دیوارهای بیرونی از بین رفته، به آسانی تصورِ یک سایبان باز پدید آمده است.</p>
<p style="text-align: justify;">&nbsp; چهارتاق &laquo;موک&raquo;[19] (ت. ۶) و &laquo;نودران&raquo;[20] در حوالی فیروزآباد و &laquo;خرمایک&raquo;[21] و &laquo;گنبد&raquo;[22] در نزدیکی فراشبند، نشان می&zwnj;دهد که در این آثار، افزون بر بقایای دیوارهای بیرونیِ غلام&zwnj;گرد، چفت&zwnj;ها و تاق&zwnj;های آن از نظامِ [تاق&zwnj;زنیِ] معبد بزرگ&zwnj;تر در &laquo;تخت سلیمان&raquo; پیروی می&zwnj;کند، به صورتی که از گنبدهای کنجی پرهیز شده و دو تا از چهار تاق آهنگ سرتاسر عرض ساختمان را پوشانده&zwnj;اند.</p>
<p style="text-align: justify;">&nbsp; &laquo;چهارقاپو&raquo; در قصر شیرین، چشمگیرترین چهارتاق در ایران، باید در مقام مکمل این آثار در فارس ذکر شود، جایی که نشانه&zwnj;های یکسانِ شیوۀ تاق&zwnj;زنی از یک غلام&zwnj;گرد حکایت دارد: برجستگیِ نمای [داخلی] ویرانه، به مثابۀ پشتیبان تاق آهنگ غلام&zwnj;گرد، سالم مانده است و آجرکاریِ درون ملات خرده&zwnj;سنگ در کنج&zwnj;ها از وجود چفت&zwnj;هایی حکایت دارد که روی غلام&zwnj;گرد زده شده&zwnj; و آجری بوده&zwnj;اند، مانند چهار چفت [اصلی] به یغما رفتۀ چهارتاق.[23]</p>
<p style="text-align: justify;">&nbsp; نظام تاق&zwnj;زنیِ غلام&zwnj;گرد در &laquo;نقاره&zwnj;خانه&raquo;، نزدیک فراشبند، مبهم&zwnj;تر است.[24] اینجا نشانه&zwnj;های دیوارهای بیرونیِ غلام&zwnj;گرد و بخشی از دیوار جلویی را می&zwnj;یابیم که فرو ریخته و در کلِ طولش، همراه با دروازۀ ورودی که شکلش را کمابیش حفظ کرده، روی زمین قرار گرفته است. افزون بر این، اجزای پاتاقِ تاق&zwnj;های غلام&zwnj;گرد در نمای چهارتاق دیده می&zwnj;شود، هرچند نشانه&zwnj;های چفت&zwnj;های کنجیِ تاق&zwnj;های غلام&zwnj;گرد از دست رفته است. بنابراین، این پرسش که غلام&zwnj;گرد در کنج&zwnj;ها چگونه پوشیده شده بوده است، باقی می&zwnj;ماند.</p>
<p style="text-align: justify;">۳. گروه دیگرِ چهارتاق&zwnj;ها کم&zwnj;شمارند. آنها دوباره شامل یک واحد گنبددار رایج با چفت&zwnj;ها و جرزهای کنجی&zwnj;اند، هر چند با دیوارهایی مسدود شده باشند. به جای غلام&zwnj;گرد، واحد مرکزی کاملاً یا تا قسمتی با اتاق&zwnj;ها و ایوان&zwnj;ها و غیره محصور شده است؛ حتی ممکن است [به صورت] مستقل نیز یافت شوند. چهارتاق &laquo;کِراده&raquo; (ت. ۷)، در جادۀ میمند به جهرم، این گونه را نشان می&zwnj;دهد که کاملاً توسعه یافته و به قدر کافی سالم مانده است.[25] گنبدخانۀ مرکزی از چهار طرف با فضاهایی که دارای تاق آهنگ&zwnj;اند، گسترش یافته، در واقع، چهار چفت با دیوارهای روکار تغییر ماهیت داده&zwnj;اند. این دیوارها دارای تاقچه و در و پنجره&zwnj;ای&zwnj;اند که به اتاق&zwnj;های مجاور باز می&zwnj;شود، [اتاق&zwnj;ها] به شکل منظم در سه طرف چیده شده&zwnj;اند، فقط سمت شمال شرقی دارای ایوان ورودی و تالارهای جانبی است.</p>
<p style="text-align: justify;">&nbsp; چهارتاق &laquo;مالِک&raquo;[26] (ت. ۸)، در چند کیلومتری شرق فراشبند، بقایای دیوارهای مسدود کنندۀ قابل مشاهده&zwnj;ای را در چفت&zwnj;های واحد مرکزی و نشانه&zwnj;های اتاق&zwnj;های محاط&zwnj;کننده را در سه طرف نشان می&zwnj;دهد. بقایای دیوارهای مسدود&zwnj; کننده در چفت&zwnj;های چهارتاق &laquo;کازرون&raquo;[27] (ت. ۹) نیز دیده می&zwnj;شود.</p>
<p style="text-align: justify;">&nbsp; گونه&zwnj;های متفاوت گروه سه با مکان&zwnj;های مقدس ساسانیان مانند &laquo;تخت نشین&raquo; در فیروزآباد، مکان مقدسِ آتشکدۀ دوم &laquo;تخت سلیمان&raquo;، و اتاق (B)، و دیگر مکان مقدس متعلق به آتشکدۀ بزرگ&zwnj;تر در همان محوطه، دارای تشابهی عمومی است؛ از سوی دیگر، طرح آنها با گونۀ عمومی امام&zwnj;زاده&zwnj;های اسلامی تشابهی آشکار دارد.</p>
<p style="text-align: justify;">&nbsp; برای دادنِ احکام قطعی دربارۀ هدف اصلی [ساختِ] ویرانه&zwnj;های چهارتاق هنوز زود است. با این همه، باید این امکان در نظر گرفته شود که همۀ آنها الزاماً آتشکده نبوده&zwnj;اند، بلکه ممکن است بخشی از آن بناها که به ويژه متعلق به گروه یک و سه&zwnj;اند، مکان&zwnj;های مقدس اسلامی بوده&zwnj;اند.</p>
<p style="text-align: justify;">&nbsp; دربارۀ تاریخ&zwnj;گذاریِ چهارتاق&zwnj;های فارس، ممکن است برای دست کم شماری از آنها به کمک برخی جزئیات ساختمانیِ محدودۀ گذارِ نقشۀ همکفِ مربعی به گردیِ گنبد سرنخی بیابیم. در حالی که سکنج&zwnj;های بناهای گنبددار ساسانیان از بخش پایین&zwnj;ترشان، دقیقاً خط مرزی اتاق مربعی، پیروی می&zwnj;کنند و زاویه&zwnj;ای تیز در کنج&zwnj;ها می&zwnj;سازند، در ویرانه&zwnj;های &laquo;ظهرشیر&raquo;، &laquo;کراده&raquo;، &laquo;تل جنگی&raquo;، و دیگران می&zwnj;توانیم مشاهده کنیم که سکنج به انتهای تیزۀ مخروط نمی&zwnj;رسد و با سنگی، که به شکل قطری و پل&zwnj;مانند روی کنج قرار گرفته است، قطع می&zwnj;شود. حاصل ظاهری یک صفحۀ نیم&zwnj;دایره&zwnj;ای کوچک است که به شکل عمودی از این سو به آن سوی کنج برپا شده است. افزون بر این، خط لبۀ تراز محدودۀ گوشه&zwnj;سازی مربعی نیست، در حالی که در گنبدهای ساسانی مانند کاخ&zwnj;های فیروزآباد این چنین است. اما هنوز شکل کمابیش دایره&zwnj;ای گنبد را نشان می&zwnj;دهد، بر این اساس یک شکل قاچ&zwnj;مانندِ پس&zwnj;نشسته را روی هر یک چهار دیوار فضای مرکزی می&zwnj;سازد.</p>
<p style="text-align: justify;">&nbsp; دقیقاً همین جزئیات در ویرانه&zwnj;ای که طور خارق&zwnj;العاده&zwnj;ای سالم مانده و در درّۀ &laquo;رُهنی&raquo; در جنوب شرق فراشبند کشف شده، قابل مشاهده است. (ت. ۱۰) طرح کلی چهارتاق &laquo;رهنی&raquo; پیچیدگی و نظمی اندیشمندانه را نشان می&zwnj;دهد که قویاً بر طرح ساختمان&zwnj;های دورۀ اسلامی دلالت دارد. افزون بر این، در کنار ویرانه گورستان&zwnj;های بزرگی است که تا امروز عشایر از آن استفاده می&zwnj;کرده&zwnj;اند، اما همان طور که سنگ&zwnj;های چندین مقبره و ویرانه&zwnj;های ساختمان&zwnj;های مقبره&zwnj;ایِ کوچک و مربعی نشان می&zwnj;دهد، تاریخ آنها به سده&zwnj;های میانی باز می&zwnj;گردد. از آنجا که در این درّۀ نسبتاً بایر هیچ سکونت خاصی وجود ندارد که دلیل موجهی برای [وجود] این گورستان&zwnj;های بزرگ باشد، بسیار محتمل است که آنها به محل یک مقبرۀ مقدس اسلامی، آنچنان که در ایران معمول است، اشاره داشته باشند. مخازن عظیم آب و نشانه&zwnj;های چیزی که ممکن است مجموعه&zwnj;ای اقامتی بوده، احتمالاً بقایای سکونتی برای شمار فراوان زائران است.</p>
<p style="text-align: justify;">&nbsp; در نتیجۀ این بررسی&zwnj;ها، که البته مقدماتی است، شاید بتوانیم نتایج زیر را بیرون آوریم:</p>
<p style="text-align: justify;">۱. در میان ویرانه&zwnj;های مشاهده&zwnj;شده، تاکنون هیچ بنای سایبانی مستقلی یافت نشده است که احتمالاً ساسانی یا دارای ریشه&zwnj;ای زردشتی باشد. آن ساختمان&zwnj;هایی که شبیه به گونۀ سایبانی&zwnj;اند، مقابر اسلامی از کار در آمده&zwnj;اند. همۀ ویرانه&zwnj;ها، با فرض این&zwnj;که اغلب ریشۀ زردشتی برایشان در نظر گرفته شود، یک فضای مربعیِ گنبدارِ مرکزی دارند که با دیوارها، راهروها، یا اتاق&zwnj;های مجاور در مقابل محیط بیرونی محافظت شوند.</p>
<p style="text-align: justify;">۲. اگر بررسی&zwnj;های باستان&zwnj;شناختیِ بیشتر تصدیق کند که چهارتاق &laquo;رهنی&raquo; یک امام&zwnj;زادۀ اسلامی است، شمار مشخصی از چهارتاق&zwnj;ها، بر اساس جزئیات معماری یکسانشان، باید در دورۀ اسلامی تاریخ&zwnj;گذاری شوند. هر چند این احتمال وجود دارد که آنها یا دست&zwnj;کم بخشی&zwnj;شان مکان مقدس زردشتیان بوده&zwnj;اند. بر پایۀ روایات ادبی مشهور است که قرن&zwnj;ها پس از استیلای اعراب، جوامع زردشتی در استان&zwnj;های فارس و کرمان شکوفا بوده&zwnj;اند، منطقه&zwnj;ای که به&zwnj;ویژه از لحاظ وجود ویرانه&zwnj;های چهارتاقی غنی است، و هیچ دلیلی برای شک به این وجود ندارد که علی&zwnj;رغم تغییر محدودیت&zwnj;ها، این جوامع معمولاً با پیروی از سنت کهن ساسانیان و نیز با استفاده از رسوم معاصر به ساخت آتشکده ادامه دادند، همان طور که حتی شاید امروزه نیز شاهد آن باشیم.</p>
<p dir="ltr" style="text-align: justify;"><br /><br />[1] . A. Godard, Āthār-&eacute; Īrān 3, 1938, pp. 7 ff.<br />[2] . K. Erdmann, das iranische Feuerheiligtum, pp. 35 ff.<br />[3] . Herodot I, 131-132.<br />[4] . Arch<br />[5] . L. Vannden Berghe, Die Erkundung der Zivilisationen de Alten Iran, p. 40.<br />[6] . G. Grop, Arch&auml;olog. Mitteilungen aus Iran N. S. 2, 1969, pp. 146 ff.<br />[7] . G. Gullini, Architectura Iranica dagli Achemenidi ai Sasanidi, pp. 343 ff. P1. VII<br />[8] . R. Naumann, Arch&auml;olog. Anzeiger 1965, pp. 622 ff. Fig. 1.<br />[9] . D. Huff, Arch&auml;olog. Anzeiger 1975, pp. 137 ff. Fig. 61.<br />[10] . cf. G. Gropp, Arch&auml;olog. Mitteilungen aus Iran N. S. 4, 1971, p. 273, Fig. 8.<br />[11] . cf. ibid. p. 271, Fig. 6.<br />[12] . D. Huff, Arch&auml;olog. Anzeiger 1972, pp. 517 ff.<br />[13] . K. Shippmann, Die Iranischen Feuerheiligt&uuml;mer, p. 505.<br />[14] . E. Herzfeld, Zeitscher. D. Deustchen Morgenl&auml;nd. Gesellsh. 80, 1926, p. 256.<br />[15] . cf. D. Huff, Proceedings of the IInd Annual Symposium on Archaeological Research in Iran, Tehran 1973, pp. 155 ff. Fig. 12.<br />[16] . L. Vanden Berghe, Iranica Antiqua 1, 1961, p. 193.<br />[17] . ibid. pp. 193.<br />[18] . E. Herzfeld, Archaeological History of Iran, pp. 91 f. Fig. 12 and 13.<br />[19] . L. Vanden Berghe, Iranica Antiqua 5, 1965, pp. 134 ff.<br />[20] . L. Vanden Berghe, Iranica Antiqua 1, 1961, p. 166.<br />[21] . ibid, pp. 185 ff.<br />[22] . D. Huff, Arch&auml;olog. Mitteilungen aus Iran N. S. 3, 1970, pp. 239, ff.<br />[23] . cf. G. Bell, Palace and Mosque at Ukhaidir, P1. 71 and 72.<br />[24] . L. Vanden Berghe, Iranica Antiqua 1, 1961, p. 185.<br />[25] . ibid. pp. 191 ff.<br />[26] . ibid. pp. 181 ff.<br />[27] . M. Siroux, Athār-&eacute; Īrān 3, 1938, pp. 135 ff.</p>
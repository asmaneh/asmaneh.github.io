--- 
title: "گفت‌و‌گو دربارۀ تاریخ معماری" 
authors: beheshti 
types: blog 
tags: تاریخ معماری,محمد بهشتی,الناز نجفی,سیاوش گلمحمدی,آسمانه,مطالعات معماری ایران 
featured: false
slug: Cu2zH 
excerpt: "وقتی از تاریخ صحبت می­‌کنیم، درحقیقت از آن روست که قائلیم انسان برخلاف دیگر موجودات، موجودی تاریخی است؛ یعنی در سیر تکوین تاریخْ تجربیاتی را پشت سر گذاشته و کیفیاتی را تحصیل کرده است. به عبارتی انسان موجودی تاریخی «هست»؛ یعنی فی‌الحال برخوردار از عصارۀ همه تجربیات کسب­ کرده در طی تاریخ و زمان است." 
--- 
<p style="text-align: center;">به نام خدا</p>
<p style="text-align: center;">&nbsp;</p>
<p style="text-align: center;">گفت&zwnj;وگو دربارۀ تاریخ معماری</p>
<p style="text-align: center;">&nbsp;</p>
<p style="text-align: center;">به&zwnj;کوشش سیاوش گلمحمدی و تصحیح دکتر الناز نجفی</p>
<p style="text-align: center;">&nbsp;</p>
<p style="text-align: center;">آذر ۱۳۹۵، دانشکدۀ معماری و شهرسازی، دانشگاه شهید بهشتی</p>
<p style="text-align: center;">&nbsp;</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">"تاریخ معماری" از نظر شما چیست و کاربرد آن را چه می دانید؟</span></p>
<p style="text-align: justify;">&nbsp;</p>
<p style="text-align: justify;">وقتی از تاریخ صحبت می&shy;&zwnj;کنیم، درحقیقت از آن روست که قائلیم انسان برخلاف دیگر موجودات، موجودی تاریخی است؛ یعنی در سیر تکوین تاریخْ تجربیاتی را پشت سر گذاشته و کیفیاتی را تحصیل کرده است. به عبارتی انسان موجودی تاریخی &laquo;هست&raquo;؛ یعنی فی&zwnj;الحال برخوردار از عصارۀ همه تجربیات کسب&shy; کرده در طی تاریخ و زمان است. اینگونه که بنگریم، وقتی از کیستیِ شخصی، کجاییِ مکانی یا چیستی شی&zwnj;ای پرسش می&shy;&zwnj;کنیم، لاجرم به تاریخی&shy; بودن آن توجه داریم. یعنی می&zwnj;دانیم در پاسخ به هر پرسشی؛ از چیستیِ هر شی&zwnj;ء از آن حیث که در تعامل با انسان &laquo;چیزی&raquo; شده، از کیستیِ هر شخص از آن جهت که در سیر تاریخی &laquo;کسی&raquo; شده و کجاییِ هر مکان از آن جهت که در تعامل با انسان &laquo;جایی&raquo; شده، باید به تاریخ آن رجوع کنیم. اصلاً حقایق بسیاری دربارۀ ماهیت کسان و جاها و چیزها هست که پنهان است و تنها با تامل تاریخی می&shy;&zwnj;توان آنها را آشکار کرد. تاریخ در این معنی ورای شناخت، به ما کمک می&zwnj;کند که جاها و کسان و چیزها را &laquo;بجای آوریم&raquo;. به این اعتبار مثلا صرفِ دانستن نام کسی کفایت نمی&shy;&zwnj;کند که او را به جا بیاوریم؛ حتی اگر اطلاعات شناسنامه&zwnj;&shy;ای او را هم کامل در اختیار داشته باشیم باز کافی نخواهد بود؛ البته می&zwnj;توانیم بگوییم او را شناخته&zwnj;ایم ولی برای به&zwnj;جا آوردنش، باید با وی مانوس باشیم و این میسر نمی&zwnj;شود مگر آنکه گذشته تاریخی، تبار و مسیر او را سیر کنیم. یادمان باشد که &laquo;به جا آوردن&raquo; موضوعات در نهایت به ما کمک می&zwnj;کند که خود را بهتر بشناسیم و موقعیت خود را بهتر دریابیم. خلاصه اینکه شناخت حقیقی هر ملت، قوم و فرهنگ، آنطور که به کار امروز نیز بیاید، بدون تامل تاریخی میسر نیست.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">تاریخ معماری چطور؟</span></p>
<p style="text-align: justify;">&nbsp;</p>
<p style="text-align: justify;">از قضا یکی از مصادیق بارز &laquo;به&zwnj;جا آوردن&raquo; در حیطۀ معماری است، از آن رو که موضوعش به نحوی با مکان و جا مناسبت بیشتری دارد. ما امروز معماری گذشته خود را یا نمی&shy;&zwnj;شناسیم یا بسیار کم می&zwnj;شناسیم؛ در واقع ما امروز بسیاری از جاها را به جا نمی&zwnj;آوریم. این نشان از ضعف تأمل تاریخی در معماری به معنای واقعی&zwnj;اش دارد. نکتۀ بسیار مهم و ظریفی در اینجا وجود دارد؛ و آن اینکه &laquo;به جا آوردن&raquo; موکول به پرسش داشتن است. حتما اوقاتی را که چهرۀ کسی برایتان خیلی آشناست ولی خاطرتان نیست او از چه جهت با شما ارتباطی دارد تجربه کرده&zwnj;اید؛ پرسشی تمام وجود شما را تسخیر می&zwnj;کند و احساس می&zwnj;کنید تا یادتان نیاید رها و آسوده&zwnj;خاطر نمی&zwnj;شوید. لحظه&zwnj;ای که ناگهان به واسطه&zwnj;ای او را به جا می&zwnj;آورید، مثل این است که گرۀ بزرگی در ذهنتان باز شده است. مثال بهتر این وضعیت تجربۀ گم شدن در دوران کودکی است؛ با عطش در محیط اطرافمان در جستجوی کمترین نشانه&zwnj;های آشنایی میان افراد و جاها هستیم، تا به کمک آن کسان و جاهای دیگر را نیز بشناسیم و پیدا شویم و آرامش&zwnj;خاطر پیدا کنیم. حال ما در حین تامل تاریخی باید چنین حالی باشد؛ حال طلب و پرسش وجودی. پرسش &laquo;معماری ایرانی چیست؟&raquo; را گاهی محض سرگرمی و یا ارضا حس کنجکاوی&shy; می&zwnj;پرسیم و ای&zwnj;بسا برای پاسخ به آن به تاریخ هم مراجعه کنیم، ولی این تحقیق تاریخی به معنای صحیح آن نیست، تحقیق تاریخی درست از جایی شروع می&zwnj;شود که ما به آن پرسش وجودی دچار شده باشیم و تشنۀ پاسخ دادن به آن باشیم تا خود را از گمگشتگی نجات دهیم. به سخن دیگر ما در تحقیق تاریخی صرفا در جستجوی تاریخ ساخت بنا و یا اطلاع یافتن از کیستی سازندگان آن نیستیم، همۀ این اطلاعات وقتی به کار می&zwnj;آید که در فهم چیستی آن معماری و به جا آوردن آن موثر باشد و در نهایت در نسبت وثیقی با موقعیت امروز ما قرار گیرد و به خودشناسی ختم شود. اگر در این راه موثر باشد پس مفید است، اما اگر موثر نباشد هیچ فایده&zwnj;ای نخواهد داشت. در این معنی &laquo;تحقیق تاریخی&raquo; بسیار در معرض افتادن به دام &laquo;گذشته&zwnj;شناسی&raquo; است. گذشته&zwnj;شناسی یعنی مشغول و گرفتار وجه سپری&zwnj;شدۀ امور شویم و از عصارۀ بی&zwnj;زمان آن که امروز به کار می&zwnj;آید غفلت کنیم. یگانه موضوعی که می&zwnj;تواند ما را از این دام نجات دهد پرسش&zwnj;های ما است. این پرسش&zwnj;های وجودی است که مسیر درست را از بیراهه متمایز کرده و موقعیت امروز ما را به نحو درستی در ارتباط با گذشته روشن می&zwnj;کند. حواسمان باشد که ما در داشتن پرسش فاعلیت و اختیار نداریم، یعنی ما پرسش&zwnj;ها را انتخاب نمی&zwnj;کنیم، پرسش&zwnj;&zwnj;های ما هنگامی بنیادی است که ما گرفتار آن شویم. در این معنی نشستن در اتاق&zwnj;های دربسته و انتخاب پرسش برای کار تاریخی بی&zwnj;معنی است.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">باتوجه به دیدگاه های مختلف نسبت به تاریخ معماری، از نظر شما نظرگاه اصلی به تاریخ معماری کدام نقطه است؟ پاسخ شما شاید به تعریفتان از "معماری" بستگی داشته باشد.</span></p>
<p style="text-align: justify;">&nbsp;</p>
<p style="text-align: justify;">معماری شامل معماری و شهرسازی و کلی&shy;تر از آن شامل همه آثار غیرمنقول ساخته بشر است. این آثار غیر منقول &laquo;ظرف زندگی بشر&raquo; را ایجاد می&zwnj;کند و چون امری ذووجه است، پس از مناظر متفاوتی نیز می&shy;توان به آن نگریست؛ به عنوان مثال اگر می&zwnj;خواهیم هنر ایرانی و ذوق و ذائقه&zwnj; ایرانیان را بشناسیم، خوب است که در تاریخ معماری تامل کنیم، اگر می&zwnj;خواهیم دانش و مهندسی ایرانی را خوب بشناسیم باید به تاریخ معماری رجوع کنیم و اگر قصد داریم از شیوه&zwnj;های زندگی ایرانیان سردربیاوریم، باز هم تاریخ معماری راه خوبی است. لیکن به زعم بنده چنانکه پیشتر اشاره کردم، رجوع به تاریخ معماری باید از رهگذر پرسش از کیستی خودمان با هدف پیدا شدن باشد. به این اعتبار میان تاریخ معماری و فرهنگ نسبت عمیقی پدید می&zwnj;آید؛ معماری بر فرهنگ مظهریت دارد و در عین حال درک و شناخت فرهنگ (که راههای بسیاری دارد) چراغی روشن می&zwnj;کند که در پرتو آن حدود و ثغور تاریخ معماری و اساسا شیوه&zwnj;های تحقیق در آن بهتر و بیشتر معلوم می&zwnj;شود. تنها در پرتو چنین نگاهی است که می&zwnj;توانیم یقین کنیم همۀ وجوه معماری و تاریخ آن را شناخته&zwnj;ایم و در غیر اینصورت هر رویکرد فقط وجهی از آن را به ما نشان خواهد داد.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp;&nbsp; در دوران اخیر بیشتر شاهد آن بوده&zwnj;ایم که تاریخ معماری ذیل تاریخ هنر گنجانده شد که البته با توجه به ذووجه بودن معماری اشتباه نیست ولیکن اگر فقط به دیدن معماری از نظرگاه تاریخ هنر بسنده کنیم، آنگاه مسلما از بقیه جنبه&zwnj;های آن غافل مانده&shy;ایم. اتخاذ این رویکرد همچون لمس کردن چیزی با چشمهای بسته برای شناخت آن است؛ البته ممکن است شکل آن را بر ما معلوم کند ولی به ما نمی&zwnj;گوید آن شی حقیقتا چیست و چه کاربردی دارد. شاهدش اینکه در برخی مواقع رویکردهای دیگر مثل رویکرد باستان&zwnj;شناختی به تاریخ معماری با رویکرد اخیر به نتیجۀ واحدی نمی&zwnj;رسد و حتی رودررو قرار می&zwnj;گیرد و هر یک دیگری را نفی می&zwnj;کند؛ علتش هم این است که مثلا باستان&zwnj;شناسان با آزمایش و معاینات مادی، تاریخ دقیق ساخت و تکنیک بکار رفته در یک بنا یا شی&zwnj;ء را روشن می&shy;&zwnj;کنند، اما روش مورخان تاریخ هنر بیشتر قیاسی است به این معنی که بیشتر از جهت شباهت نقش یک شی با سایر نقوش، سعی دارد تاریخ آن و منشا و کاربرد آنرا حدس بزند. یا مثلا در نگاه تاریخ هنری بسیار به جنبه&zwnj;&shy;های زیبایی&zwnj;&shy;شناختی اشیا توجه می&zwnj;شود، درصورتی که در نگاه باستان&shy;&zwnj;شناختی، مقولۀ زیبایی&zwnj;شناسی در اولویت نیست؛ ای&zwnj;بسا چیزی اصلا زیبا هم نباشد اما بتوان پاسخ پاره&shy;ای از پرسش&shy;&zwnj;ها را از آن گرفت. خلاصه میان باستان&shy;&zwnj;شناسان همیشه این نزاع بوده که آیا با رویکرد تاریخ هنری شی&shy;ای را تدقیق کرده&shy;&zwnj;اند یا با نگاه باستان&zwnj;&shy;شناختی.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp;&nbsp; معماری به این اعتبار که ظرف زندگی بشر است، سایه همه جوانب زندگی بر روی آن می&shy;&zwnj;افتد. در صورتی که در غالب دیگر صناعات و هنرها، همۀ این وجوه به این وضوح به دیده نمی&zwnj;آید. بخشی از وجوه زندگی و انسانی در تاریخ هنرهایی چون خوشنویسی، پنهان و به قول اهل سینما ماسکه (مستتر) می&zwnj;&shy;شود. از طرفی از معماری می&zwnj;توان پرسش&zwnj;&shy;های متنوعی پرسید و از سویی از طریق رشته&zwnj;های مختلف می&shy;توان به آن راه پیدا کرد، در صورتی که سایر هنرها چنین قابلیتی ندارند. این تنوع به ذات معماری مربوط است. مهم این است که پرسش ما چیست؛ این پرسش ما است که روش و رویکرد ما را تا حدود بسیاری معین خواهد کرد. اینطور نیست که مخیر باشیم بین این یا آن نگاه یکی را انتخاب کنیم، معماری این استعداد را دارد که موضوع کار ما در مقام مردم&zwnj;شناس، یا جامعه&zwnj;شناس، یا هنرشناس و ... باشد؛ به شرطی که پرسش روشنی داشته باشیم.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">تاریخ معماری چگونه می&zwnj;تواند پاسخ یک معمار را بدهد؟</span></p>
<p style="text-align: justify;">&nbsp;</p>
<p style="text-align: justify;">معمار در معماری کردن، اگر خانه&zwnj;ای طراحی می&zwnj;کند یا مدرسه&zwnj;ای یا عنصری یادمانی و ... بسیار در معرض این خطر است که تصور کند او نخستین کسی است که دارد چنین کاری می&zwnj;کند و متوجه نباشد که او در یک مسیر متداوم ایستاده است؛ مسیری که از گذشته آغاز شده و رو به آینده دارد. ببینید هرکدام از ما در هر کاری که می&zwnj;کنیم نخست باید آن را بفهمیم و فهم میسر نمی&zwnj;شود مگر با داشتن پیش&zwnj;فهم&zwnj;هایی. تاریخ این پیش&zwnj;فهم&zwnj;ها را به بهترین وجه در اختیار ما می&zwnj;گذارد. امروز این پیش&zwnj;فهم&zwnj;هایی که از قضا بسیار در روند طراحی کردن مؤثر است به واسطۀ اختلالی که در سنت معماری کردن روی داده است مخدوش شده است. امروز ما بر سر بسیاری از واژگان و اصطلاحات و اساسا پیمانه&zwnj;ها و اندازه&zwnj;های معماری با هم تفاهم نداریم. وقتی می&zwnj;گوییم &laquo;خانه&raquo; نه خود متوجه آن کنه معنای خانه که با اندازه&zwnj;های ما سنخیت دارد و آرامش را برایمان به ارمغان می&zwnj;آورد می&zwnj;شویم و نه دیگران. طبیعتا این به آشوبی در معماری انجامیده است. معنای &laquo;به جا آوردن&raquo; نیز جز این نیست که ما بفهمیم وقتی می&zwnj;گوییم خانه در کنه وجود خود از خانه چه توقعی داریم، وجود ما در چگونه جایی به سکونت و ارامش می&zwnj;رسد و این آن چیزی است که تأمل در تاریخ معماری برایمان میسر می&zwnj;کند.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">رابطۀ نظریۀ معماری و تاریخ معماری را چگونه ارزیابی می&zwnj;کنید؟ از نظر شما با غور در تاریخ معماری ایران باید در پی کسب نوعی نظریه یا تئوری برای فهم آن باشیم؟</span></p>
<p style="text-align: justify;">&nbsp;</p>
<p style="text-align: justify;">از ابتدای تشکیل دوره مطالعات معماری ایران در دانشکده معماری دانشگاه شهید بهشتی همیشه پیشنهاد و توصیه&zwnj;ام به دوستان این بود که دانشجویان و استادان این دوره باید رفته &shy;رفته به دنبال پی نهادن مکتبی فکری باشند که &nbsp;نحوی از نگاه به تاریخ معماری را ترویج می&zwnj;کند. به زعم بنده نباید صرفا به شیوه&zwnj;ها و نظرگاه&zwnj;های موجود اکتفا کرد. ایرانیان راجع به تاریخ معماری ایران جسته و گریخته کارهایی کرده&zwnj;&shy;اند، اما در سخنان بزرگان و خبرگان این حوزه که وقت بیشتری در این راه صرف کرده&zwnj;اند و کارهای عمیق&zwnj;تری نیز کرده&zwnj;&shy;اند، بیش از همه واژه &laquo;نمی&zwnj;دانیم&raquo; را مکرر می&zwnj;شنویم؛ اگر &laquo;نمی&zwnj;دانیم&raquo; را از ایشان بپذیریم بدان معناست که ما کم کار کرده&zwnj;&shy;ایم. بیشتر کارها درباره تاریخ معماری ایران، توسط خارجیان صورت گرفته و آنان هم مبتنی بر بینش خود و به دنبال یافتن پاسخ برای پرسشهای خود موضوع را دنبال کرده&zwnj;اند و از تاریخ معماری ما پرسیده&shy;&zwnj;اند. طبیعتا بسیاری چیزها بوده که اصلا برای آنان پرسشی ایجاد نمی&shy;&zwnj;کرده است؛ یعنی اگر متوجه باشیم که میان فرهنگ&zwnj;ها تفاوت ماهوی وجود دارد، این نیاز پیدا می&zwnj;شود که در این فرصت از رهگذر بینش فرهنگی خود به تاریخ معماری&zwnj; نظر کنیم و اساسا نظرگاه خود را پی&zwnj;ریزی کنیم. طبیعتا بهره&zwnj;مندی از چنین نظرگاهی سبب ایجاد بستر مفاهمه می&zwnj;شود و به تعمیق مطالعات در این زمینه خواهد انجامید. ضمن اینکه جایگاه و مقام و موقع ما را در میان دیگر نهادها و مؤسسات علمی داخلی و خارجی که آنان نیز به تحقیق و تدریس در این زمینه مشغولند آشکارتر خواهد کرد و در نهایت اینکه به هم&zwnj;افزایی می&zwnj;انجامد و ثمرات بیشتر و بهتری از این درختی که کاشته&zwnj;ایم عایدمان خواهد شد.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">ایرانیان پیشتر و در طول تاریخ چگونه تاریخ معماری خود را درمی&shy;&zwnj;یافته&shy;&zwnj;اند؟ آیا در طی تاریخ مطالعۀ تاریخ معماری تابع مکتب خاص ایرانی بوده است؟</span></p>
<p style="text-align: justify;">&nbsp;</p>
<p style="text-align: justify;">گاه از تاریخ معماری صرفا تاریخ مکتوب را مراد می&zwnj;کنیم، آنهم تاریخ در معنای مدرن آن. عمده&zwnj;ترین ادعای مورخین و فلاسفۀ تاریخ این است که تاریخ در معنی جدید قصد دارد امور ماوقع را از خرافات و شایعات و افسانه&zwnj;ها بپردازد و واقعیاتش را احصاء کند و هدف نهایی&zwnj;اش از این کار خودشناسی است. در واقع تاریخ در معنی جدید می&zwnj;خواهد بداند آیا اتفاقی در مختصات خاصی از مکان و در بازۀ مشخصی از زمان و توسط شخصی خاص روی داده است یا نه و اگر روی داده علل و عوامل مؤثر بر آن و منتج از آن چه بوده است، ولی از آنجا که همیشه آثار و ردپای گذشته سهوا یا عمدا مخدوش شده است، تاریخ علمی با همۀ سعی&zwnj;ای که در یقینی کردن گذشته دارد همچنان مبتنی بر حدس و گمان و تفسیر مورخ پیش می&zwnj;رود. اگر آنچه در گذشته روی داده را همچون میوۀ درخت زیتون بدانیم که دیگر در دسترس نیست و وظیفۀ تاریخ را علم پیدا کردن به حقیقت آن، آن وقت ماحصل شناختی که از راه تاریخ مدرن به دست می&zwnj;آید، عمدتا علم پیدا کردن به موجودیت مادی زیتون است. از قضا موجودیت مادیِ زیتون آن وجه ترک&zwnj;شدنیِ زیتون است چراکه با گذشت زمان بسیار در معرض فساد است.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp;&nbsp; البته در گذشته چنین معنایی از تاریخ متداول نبود و تاریخ و تاریخنگار غایت دیگری داشتند. تاریخ معمولا با نقل یا خبر همراه بود و مورخ سعی می&zwnj;کرد در گزارش خود جانب امانت را رعایت کند. ولی جالب است که هر خبر و گزارشی واجد ارزش انتقال شمرده نمی&zwnj;شد. اموری به قالبِ روایت درمی&zwnj;آمد و نقل می&zwnj;شد که حامل حکمتی باشد و خصوصا باید به وجهی نقل می&zwnj;شده که &laquo;همداستانی&raquo; پدید آورد. یعنی احساس فاصله و غربت میانِ اکنون و گذشته را که معمولا از عوارضِ پوستۀ فاسدشدنیِ حوادث است بزداید و آن جوهر بی&zwnj;زمان آن را احصا کند. در همان مثال زیتون تاریخ نزد قدما به غایتِ احصاء عصاره یا روغن زیتون بود. یعنی همان&zwnj;چیزی که در طول زمان مشمول کون و فساد نمی&zwnj;شود ضمن آنکه این عصارۀ زیتون است که می&zwnj;تواند زیتون بودنِ زیتون را که عطر و طعم و خاصیت آن است به بهترین وجه حمل کند.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp;&nbsp;&nbsp; از این نظر اگر با نگاه امروزین به سراغ دریافت قدما رویم، آن را یکسره متفاوت خواهیم یافت. ولی باید حواسمان باشد که نپرداختن پیشینیان به تاریخ معماری در معنای امروزین، مترادف با فقدان معرفت تاریخی نسبت به معماری نبوده است. می&zwnj;توانیم بگوییم پیشینیان نسبت دیگری با تاریخ به طور کلی و تاریخ معماری به طور خاص برقرار می&zwnj;کردند. آنان عصارۀ تاریخ را به واسطه&zwnj;های مختلف که عمده&zwnj;شان سرشتی روایی داشت سینه به سینه منتقل می&zwnj;کردند. قصه و داستان، تمثیل و مثل، نقالی و روضه&zwnj;خوانی، آیین&zwnj;ها و مناسک و اوراد و اذکار همه و همه صورتهای مختلف روایت است که می&zwnj;توان آن را مجموعا سنت شفاهی دانست. البته اصطلاح &laquo;شفاهی&raquo; برای این شیوۀ انتقال به قدر کافی مبین نیست. چراکه جایگاه اصلی روایت &laquo;دل&raquo; یا &laquo;سینه&raquo; است و نه زبان. روایت این قابلیت را دارد که ورای تعقل و استدلال، باوری قلبی ایجاد کند. برخی مورخین تصور می&zwnj;کنند سنت شفاهی موجب اخلال در انتقال بسیاری از حکمتهای پیشینیان به امروز شده است، ولی این حاصل درک نادرست و ناتمام معنای انتقال شفاهی است. اینکه تصور کنیم کتابت، حکمت و حقیقتی را از فراموشی نجات می&zwnj;دهد اشتباه است؛ این باور و ایمان است که حافظِ حقیقیِ روایات است. در حیطۀ روایت برخلاف آنچه تصور می&zwnj;کنیم &laquo;کتابت&raquo; الزاما به معنی &laquo;حفاظت&raquo; نیست و معنی&zwnj;اش بیشتر عدم تحمل دل از حمل حقایق است و از اینرو ای&zwnj;بسا به غفلت دامن &zwnj;زند. به سخن دیگر چه بسیار روایاتی که مکتوب شدند ولی چون باور نشدند به معنای حقیقی ماندگار نشدند. و برعکس بسیارند روایاتی که هیچگاه ثبت و ضبط نشدند ولی تداوم یافتند. از این جهت تاریخ معماری همواره در آموزش معماری خصوصا در شیوۀ استاد و شاگردی بسیار مهم و مؤثر بوده است. استادان معمولا آموزش خود را با گفتن داستان و یاد دادن ذکر می&zwnj;آمیختند و در عین حال آیینی چون فتوت پشتوانۀ علمی و عملی حرفه و پیشۀ ایشان بود و از این طریق تاریخ در معنی معرفت و باور به بهترین وجه انتقال می&zwnj;یافت. بهترین مثال این موضوع که به معماری و شهر نیز بی&zwnj;ارتباط نیست مثال مقنیان اصفهانی است که سرکلاسها معمولا برای بچه&zwnj;ها توضیح می&zwnj;دهم:</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp; &nbsp;اصفهان شهری است که عمدۀ منبع آب آشامیدنی آن تا چندی پیش سفرۀ اب زیرزمینی بود که عموم بناها با حفر چاه در عمق نه چندان زیادی به آن دسترسی پیدا می&zwnj;کردند. این سفرۀ اب زیرزمینی بر روی سطحی از خاک نفوذناپذیر به عمق کم قرار دارد و زیر این لایۀ نفوذناپذیر لایه&zwnj;ای عمیق و ترک&zwnj;خورده از خاک ریزدانه و خشک و سنگ&zwnj;مانند است که اصطلاحا آب&zwnj;دزد است. مقنیان اصفهانی آموخته بودند که در هنگام حفر چاه باید مراقب باشند که زمین را خیلی عمیق نکنند و به آن عمق کم از خاک نفوذناپذیر تعرضی نکنند چراکه در غیر اینصورت مفری برای آب سفره ایجاد شده و آب به لایه&zwnj;های ترکدار زیرین نفوذ کرده و در اصل هدر می&zwnj;رود. برخی از استادکاران و مقنیان که به این امر اشراف و احاطۀ علمی داشتند همواره مراقب این موضوع بودند ولی در همان حال روایتی میان مقنیان سینه به سینه می&zwnj;گشت که خصوصا آن را به شاگردان خود گوشزد می&zwnj;کردند و آن اینکه &laquo;اگر این لایه&zwnj; را سوراخ کنی به نفرین شیخ بهائی گرفتار می&zwnj;شوی&raquo;. احتمالا اگر به ظاهر این جمله اکتفا کنیم آن را در زمرۀ افسانه&zwnj;ها و خرافات خواهیم شمرد یعنی همان چیزی که تاریخ مدرن آن را نامعتبر می&zwnj;داند و لذا متوجه حقیقت و حکمت نهفته در این توصیه نخواهیم شد. یعنی این گفته را نامعتبر خواهیم دانست و رد خواهیم کرد، در حالیکه با در آمدن آن به قالب روایت و بیان آن از خلال شخصیت روایی شیخ بهائی همزمان دو اتفاق می&zwnj;افتد؛ نخست اینکه حکمتی حیاتی دربارۀ شیوۀ تعامل با خطۀ اصفهان که به روزگاران تجربه و کسب شده است به آینده منتقل می&zwnj;شود. دوم اینکه آن را چون باوری به دل منتقل می&zwnj;کند و نه همچون سواد و محفوظات. مسلما ترس از نفرین شیخ بهائی سبب می&zwnj;شود مقنی به صورت ناخودآگاه و غیرارادی هر لحظه متذکر باشد که در کندن چاه دست از پا خطا نکرده و از حدود مجاز فراتر نرود. در صورتی که اگر آن را صرفا چون اطلاعی به حافظه بسپارد این خطر و احتمال همیشه هست که بر اثر غفلت، دچار خطا شده و این خطا هزینۀ سنگینی برای کل شهر در پی داشته باشد. به این ترتیب می&zwnj;توان گفت نسبت پیشینیان با تاریخ و از جمله تاریخ معماری نسبتی عمیق و قلبی و معرفتی بود و با اطلاع و سواد تاریخی تفاوت داشت. این شاید منحصر به فرهنگ ایرانی نیز نباشد و با اندکی تفاوت قابل تعمیم به بسیاری فرهنگ&zwnj;ها در دوران پیش باشد. طبیعتا تفاوت هر فرهنگی در نوع و کیفیت این آموزه&zwnj;ها و باورهاست.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp; اینگونه که نظر کنیم آنگاه برای اطلاع یافتن از دریافت پیشینیان از تاریخ معماری به دنبال آثاری که صراحتا در باب تاریخ معماری نوشته شده است نخواهیم بود. قسمی از منابع هر آن چیزی است که نوشته شده و به صورت مکتوب باقی است؛ نوع دیگر منابع آثار معماری است؛ و گروه دیگر منابع، امور نوشته نشده ولی جاری است؛ مثل زبان، آیین&zwnj;ها، باورها و تمثیل و مثل و خلاصه هرآنچه که آنرا میراث ناملموس فرهنگی (Cultural Heritage Intangible) می&shy;دانیم. این دسته سوم از منابع بسیار معتبر بوده و حاوی دانش بسیار عمیقی است که ما معمولا کمتر سراغ آن می&shy;&zwnj;رویم. عمده تحقیقات تاریخ معماری یا از طریق آثار بوده یا در دوران جدید از طریق متون. یعنی میراث غیرملموس و منابع شفاهی چندان محل رجوعمان نبوده درحالیکه منابع حائز &shy;اهمیتی است. بدین ترتیب اگر کمی متوجه نوع نسبت قدما با تاریخ باشیم و درک امروزین از تاریخ را به گذشته تسری ندهیم آنگاه درخواهیم یافت که عدم وجود منابع مستقیم راجع به معماری بدین معنا نیست که تاریخ معماری موضوع توجه نبوده است. ازقضا منابع درباب تاریخ معماری هست ولی ذیل این عنوان کلی نوشته نشده است. مثلا در کتاب&zwnj;های طب راجع به معماری به مفهوم عام بحث شده است؛ همینطور در سیاست&shy;&zwnj;نامه&zwnj;ها و زراعت&zwnj;نامه&zwnj;ها و تنسوخ&zwnj;نامه&zwnj;ها و ... . برای مثال کتاب الارشاد و الزراعه هرچند کتابی است مربوط به کشاورزی اما به معماری بی&zwnj;توجه نیست؛ چرا که یکی از اقلام معماری، باغ است. مزرعه نیز از آنجا که تصرفی به قصد سکونت است می&zwnj;تواند نوعی از معماری باشد که در آن کتاب راجع به آن نیز بحث شده است. همینطور کتاب آداب الحرب و الشجاعه، هرچند ظاهرا راجع&shy; به جنگ و رزم است ولی آن نیز به معماری بی&zwnj;اعتنا نیست. ای&zwnj;بسا دیوان&zwnj;های شعرا همچون مثنوی از وجهی منبعی موثق برای شناخت تاریخ معماری باشد. بنابراین هرچند که ما تاریخنامۀ معماری از گذشته نداشته باشیم لیکن تاریخ معماری در بسیاری از آثار موضوعی مورد اعتنا بوده است.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">شیوۀ شناخت تاریخ معماری از طریق آثار معماری چگونه است؟</span></p>
<p style="text-align: justify;">&nbsp;</p>
<p style="text-align: justify;">اگر هدف از مطالعۀ تاریخ معماری را چنانکه گفتم پیدا شدن و به جا آوردن موقعیت خود بدانیم، آنگاه شاید بهترین مستمسک و نشانی برای به جا آوردن خود آثار باشد. سرگشتگی امروز ما و اینکه در جای خود قرار نداریم باعث رفتار &laquo;ناعادلانه&raquo; با محیط شده است. اگر عدل را وضع هر چیز در موضعش بدانیم، آنگاه عدل حاصل شناخت و یا بهتر بگویم به جا آوردنِ موضوعات است. در مقابل &laquo;عدل&raquo;، &laquo;ظلم&raquo; است و &laquo;ظلم&raquo; و &laquo;ظلمت&raquo; از یک ریشه است. به این معنی ما امروز به نوعی گرفتار تاریکی هستیم و همانقدر که معماری می&zwnj;تواند یکی از مصادیق به جا آوردن باشد، در اوقات ناخوشی می&zwnj;تواند یکی از مصادیق بارز به جا نیاوردن و یا همان ظلم کردن باشد. امروز برای ما هیچ&zwnj;جا با جای دیگر تفاوتی نمی&zwnj;کند و همه جا علی&zwnj;السویه و ناکجاست. تا پیش از این اگر شهری در جایی احداث می&zwnj;شد، یا اگر بنایی در جایی ساخته می&zwnj;شد و یا حتی اگر فضایی تزئین خاصی می&zwnj;یافت همه علت داشت. بنابراین بناها بهترین نشانی&zwnj;اند برای به جا آوردن آن نقطه. یکی از مثال&zwnj;های خوبش مدرسۀ غیاثیۀ خرگرد است. امروز این مدرسه در نزدیکی قصبه&zwnj;ایست کوچک. امروز خرگرد برای ما تقریبا ناکجاست. طبیعتا دیدن مدرسه&zwnj;ای به این نفاست از دورۀ تیموری، خصوصا وقتی بدانیم نظامیه بوده یعنی در زمان خودش همچون دانشگاهی معتبر در مقیاسی جهانی بوده است، باید ما را گرفتار سؤالی کند و آن اینکه چرا این مدرسه در اینجاست؛ مگر خرگرد کجا بوده است. این پرسش نقطۀ آغاز به جا آوردن است. به جا آوردن خرگرد، خراسان و هرات و ... . همین موضوع را می&zwnj;توان دربارۀ مقیاس&zwnj;های مختلفی پرسید؛ مثلا وقتی با تزیین از نوع آینه&zwnj;کاری بیشتر در بقاع متبرکه مواجه می&zwnj;شویم و در معدودی کاخ&zwnj;ها و سراهای مجلل، آنگاه باید برایمان مثلا این پرسش پیش آید که چرا در بناهای دیگر از آینه&zwnj;کاری بهره نمی&zwnj;بردند، در حالی&zwnj;که مثلا کاشیکاری تقریبا در اکثر بناها با کاربردهای گوناگون دیده می&zwnj;شود. باید بفهمیم چه خواست و تمنایی این نوع تزئین را پدید آورده که مثلا کاشیکاری پاسخگوی آن نبوده است. تنها پرسیدن می&zwnj;تواند ما را از گمگشتگی امروزمان نجات دهد. طبیعتا تا وقتی آثار هست ای&zwnj;بسا بیش از اسناد و مکتوبات به کمک آید علت اصلی&zwnj;اش این است که ما پیش از هر چیز معماریم یعنی با زبان معماری آشناتریم. دومین علتش این است که در اسناد غفلت و غرض و زنگارهایی از این دست بیشتر است. در حالیکه آثار معماری آینه&zwnj;های بی&zwnj;زنگارتری برای دیدن حقیقت زندگی است. باز هم تاکید میکنم که آثار و اسناد و هر منبع دیگری وقتی به کمک می&zwnj;آید که حقیقتا پرسش و طلب داشته باشیم.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">دستۀ سوم منابع (میراث ناملموس فرهنگی)&nbsp; چگونه ما را در شناخت تاریخ معماری کمک می&shy;&zwnj;کند؟</span></p>
<p style="text-align: justify;">&nbsp;</p>
<p style="text-align: justify;">ما در محیطی از میراث ناملموس احاطه شده&zwnj;ایم؛ در واقع اهل هر فرهنگ از زمانیکه به دنیا می&zwnj;آید تا لحظۀ مرگ محاط در زبان و آداب و آیین و داستان&zwnj;ها و افسانه&zwnj;ها و ... است. اساسا تماس هر جامعه&zwnj;ای با آثار تاریخی فرهنگی خصوصا بخش ناملموس آن مهمترین نقش را در برخورداری آن جامعه از فرهنگ دارد و تداوم فرهنگ به مثابۀ دانایی حاصل از تعامل تاریخی آدمیان با محیط عمدتا از طریق تماس با مظاهر فرهنگی خصوصا بخش ناملموس آن محقق می&zwnj;شود. زبان، هنرهاِ قصه&zwnj;ها، افسانه&zwnj;ها، اساطیر، آیین&zwnj;ها، نام مکانها، باورها و ... همه حامل وجهی از این دانایی است، دانایی&zwnj;ایکه به روزگاران تحصیل شده است. معماری نیز یکی از عرصه&zwnj;های به منصۀ ظهور آمدن این دانایی است. چنانکه گفتم در گذشته بخش مهمی از دانش معماری از رهگذر همین امور آموزش داده می&zwnj;شد و ضمن این آموزش عصارۀ تجربیات پیشینیان یا همان تاریخ معماری نیز به شاگردان منتقل می&zwnj;شد. در واقع تاریخ معماری وجودی آنان می&zwnj;شد. میراث ناملموس عموما آن قبیل اموری است که از طریق تکرار و تذکر حکمتهایی را در ذهن ملکه می&zwnj;کند. این سبب می&zwnj;شود که بسیاری از امور در اثر فراموشکاری یا بی&zwnj;دقتی از یاد نرود و معطل نماند. اینکه در گذشته دائما بیت &laquo;خشت اول چون نهد معمار کج/ تا ثریا می&zwnj;رود دیوار کج&raquo; بر زبان جاری بود محض تفریح نبود. این سبب می&zwnj;شد شاگرد معمار در هنگام پی نهادن دیوار از ابتدا متذکر نتیجۀ کارش باشد. میراث ناملموس کمک می&zwnj;کند که ما طریق اجتهاد شخصی و آزمون و خطا را پی نگیریم، یعنی به نوعی فکر و ذکر را به هم می&zwnj;آمیزد و ما را از گنجینۀ معرفت پیشینیان که به صورت عصاره&zwnj;ای در همۀ این امور آمده است بهره&zwnj;مند می&zwnj;کند. شیوه&zwnj;اش هم اینطور است که آن عصاره را به ما می&zwnj;چشاند و وجودی ما می&zwnj;کند.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">تاریخ معماری چه کمکی به طراحی معماری می&zwnj;کند؟</span></p>
<p style="text-align: justify;">&nbsp;</p>
<p style="text-align: justify;">امروز بیشتر مرادمان از معماری نوعی فاعلیت در ساختن است. امروز کار معمار را همچون باغبان به مثابۀ بالفعل کردن استعداد و یا پرده&zwnj;برانداختن از امکان سکونت نمی&zwnj;بینیم. طبیعتا اگر به سان گذشتگان معماری را نوعی پرستاری از محیط برای فعلیت بخشیدن به سکونت ببینیم و نه افاضۀ طرح و تحمیل آن به جایی، آنگاه باز به اهمیت &laquo;به جا آوردن&raquo; می&zwnj;رسیم. یعنی در وهلۀ نخست می&zwnj;فهمیم که طراحی کردن نیازمند شناخت جا است و این تنها با معرفت تاریخی نسبت به آنجا و نسبت به طراحی میسر می&zwnj;شود. و در غیر اینصورت ممکن است باعث اختلالی در روند طبیعی سکونت در آنجا شود.</p>
<p style="text-align: justify;">&nbsp;</p>
<p style="text-align: justify;">&nbsp;&nbsp;&nbsp;&nbsp;&nbsp; در اواخر دهه هفتاد زلزله&zwnj;ای در خرقان باعث خسارت به برجهای تاریخی خرقان شده بود. لذا با بعضی کارشناسان خبره سازمان میراث بازدیدی از این برجها داشتیم. در نزدیکی برج&zwnj;ها روستایی بود که در اثر زلزله خسارت دیده بود و بنیاد مسکن در حال ساخت خانه برای روستاییان بود. خانه هایی با اسکلت فلزی که با بادبندهایی مقاومتشان در برابر زلزله محتمل بعدی تضمین می&zwnj;شد. آنان روی سقف&zwnj;ها را با ایزوگام عایق کرده بودند. چون دیوارها باربر نبودند با ضخامت کم ساخته شده بود و پی ساختمان بصورت بهم پیوسته با اسکلت، ساختمان را یکپارچه می&zwnj;کرد. از همه جهت این ساختمانها با استانداردهای مهندسی رایج مطابقت داشت. طی بازدید از بعضی اهالی که مشغول کارگری سر این ساختمانها بودند سوالاتی کردم؛ اینکه مایحتاج زندگی اهالی از چه محلی تامین می&zwnj;شد. گفتند محصول کشاورزی این روستا عمدتا محصولات باغی است که اغلب با خشک کردن انواع میوه&zwnj;ها و تبدیل آنها به برگه به شهر میرسانندشان و در ازای بهایش نیازهای خود را تامین می&zwnj;کنند. پرسیدم در کجا میوه&zwnj;ها را خشک و به برگه تبدیل می&zwnj;کنند، آنان پاسخ دادند تا پیش از این از پشت&zwnj;بام خانه&zwnj;هایمان استفاده میکردیم. لیکن پشت بام&zwnj;هایی بنیاد مسکن ساخته بود، دیگر جای مناسبی برای خشک کردن میوه ها و تبدیلشان به برگه نبود. در مورد دامداری هم گفتند هر خانواده گله کوچکی گوسفند دارد که در آغل&zwnj;هایی که در زیر خانه&zwnj;ها در زمین کنده می&zwnj;شد نگهداری می&zwnj;شدند و از بهار تا پایان پاییز از مراتع نزدیک به روستا برای چریدن گله ها استفاده می&zwnj;کردند. در فصل پاییز با چیدن و انتقال علوفه و انبار کردن روی بام خانه&zwnj;ها علوفه مورد نیاز زمستان را تامین می&zwnj;کردند. در زیر ساختمان&zwnj;های جدید دیگر جایی برای آغل گوسفندان پیش بینی نشده بود. وقتی از مهندسین ناظر بر ساخت و ساز پرسیدم برای گله&zwnj;های گوسفند روستاییان چه فکری کرده&zwnj;اید؛ تأملی کرد و گفت می&zwnj;شود یک آغل عمومی در ابتدای روستا برای این منظور ساخت! به علت ضخامت کم دیوارها، دیگر گرم کردن خانه&zwnj;ها با امکانات قبلی در زمستان&zwnj;های خیلی سرد آنجا ممکن نبود. به این ترتیب اگر زلزله نزدیک پنجاه درصد روستا را تخریب کرده بود، بازسازی&zwnj;های ناشی از به جا نیاوردن، پنجاه در صد دیگر را هم نابود کرده بود! زلزله باغات و مراتع روستا را تخریب نکرده بود، گوسفندانشان خیلی صدمه ندیده بود، وسایل زندگیشان کمابیش سالم بود. تعداد کمی از اهالی کشته و زخمی شده بودند، ولی با آنچه برایشان ساخته بودند دیگر زندگی در آنجا قابل تداوم نبود همه این ماجرای دردناک ناشی از جهل نسبت به تجربه تاریخی زیست در آنجا بود. درحالیکه معماران می&zwnj;توانستند با رجوع به تاریخ معماری آنجا مرتکب بسیاری از این اشتباهات نشوند. بحث این است که طراحی امروز ما باید سنتی را تداوم بخشد و نباید مخل آن سنت باشد و این میسر نمی&zwnj;شود مگر با تحصیل معرفت تاریخی. اگر وصل به آن سنت نباشیم، گویی همه آن تجربه را دور ریخته&shy;ایم. در اینصورت آثار ما &laquo;مستأصل&raquo; است یعنی &laquo;از بیخ برکنده شده&raquo; و درختی که از بیخی تغذیه نمی&zwnj;شود مسلما تر و تازه نخواهد بود.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">تاریخ معماری در نظام دانشگاهی را چگونه ارزیابی می&zwnj;کنید؟</span></p>
<p style="text-align: justify;">&nbsp;</p>
<p style="text-align: justify;">تاریخ معماری در نظام آکادمیک مدرن در ایران، چه در آغاز در دانشکده هنرهای زیبا و چه در دانشگاه ملی و دیگر دانشگاه&shy;&zwnj;ها، عمدتا گرته&zwnj;برداری بوده از همان چیزی که در غرب آموزانده می&zwnj;شد. حتی می&zwnj;دانید تا سالیان طولانی منظور از &laquo;تاریخ معماری&raquo; در دانشکده&zwnj;های معماری ایران، تاریخ معماری اروپا بود؛ از یونان شروع می&shy;شده و به مابقی اروپا &nbsp;می&zwnj;رسید . البته دانستن تاریخ معماری اروپا به خودی خود اشکالی نداشت لیکن مسئله آن بود که آنگونه که راجع به معماری اروپا صحبت می&zwnj;شد هیچگاه راجع به معماری چین صحبت نمی&shy;شد. پس رجوع به تاریخ معماری بدان معنا نبود که ما باید از معماری جهان اطلاع حاصل کنیم، چون جهان که محدود به اروپا نبود؛ چین و هند و مصر نیز بخشی از جهان است. از سوی دیگر به تاریخ معماری ایران هیچگاه توجه جدی نمی&shy;شد. پنداری ما نه تنها گمگشته بودیم بلکه از این گمگشتگی ناراضی هم نبودیم که بخواهیم با رجوع به تاریخ آن را به نحوی مرتفع کنیم. حتی از روی غفلت به این گمگشتگی خود دامن می&zwnj;زدیم. این موضوع شاید تا همین یک دهۀ اخیر تداوم یافت. واقعیت این است که عمر تدریس تاریخ معماری ایران در محافل آکادمیک، به صورت جدی، بسیار کوتاه است. می&zwnj;توان ادعا کرد که تدریس تاریخ معماری همه ادوار ایران از پیش از تاریخ و سپس دوران تاریخی و دوران اسلامی و نیز همه انوع آثار معماری، از جمله پل، راه، قنات، گورستان، سد و ... با تاسیس دوره مطالعات معماری آغاز شد.</p>
<p style="text-align: justify;">&nbsp;</p>
<p style="text-align: justify;"><span style="color: #ba372a;">امروزه مطالعۀ تاریخ معماری در ایران چه وجه تمایز عمده&zwnj;ای با مطالعۀ تاریخ معماری غرب نزد غربیان دارد؟ آیا معظلات مطالعۀ تاریخ معماری غرب در اینجا هم صادق است؟</span></p>
<p style="text-align: justify;">&nbsp;</p>
<p style="text-align: justify;">چیزی که نباید فراموش کنیم این است که غربیان تا به امروز کمابیش در همان مسیر سنتشان گام برداشته&zwnj;اند. &laquo;مدرن شدن&raquo; که ما آن را اشتباها سرنوشت محتوم همۀ بشریت پنداشتیم، در واقع همان معاصر شدن به شیوه و کیفیت غربی&zwnj; است. به این معنی &laquo;مدرن شدن&raquo; نزد غربی&zwnj;ها چیزی علی&zwnj;رغم سنتشان نبوده بلکه در همان مسیر طبیعی سنت آنان بوده است. باید این توضیح را بیفزایم که برخلاف چیزی که می&zwnj;پنداریم &laquo;سنتی&raquo; بودن منافی نوبه نو شدن نیست؛ بلکه نو به نو شدن از ارکان سنت است. به عنوان مثال اینکه درخت هر سال خزان کرده و برگهایش می&zwnj;ریزد و در بهار دوباره برگهای جدید می&zwnj;دهد منافی هویت و اصالت درخت نیست، بلکه درست به&zwnj;عکس نشانۀ زنده و زاینده بودن درخت است. پس اینکه ما در مسیر سنتمان گام برداریم منافی معاصر شدنمان نیست. ولیکن ما در دورۀ معاصر گمان کردیم معاصر و نوبه نو شدن الا و لابد معنی&zwnj;اش مدرن شدن به شیوۀ غربی است و تلاش کردیم آن را به صورت یک پروژه در همۀ وجوه زندگی خود جاری و ساری کنیم. لذا هرقدر که مدرنیزاسیون در سرزمینهایی مثل ایران همچون پروژه&zwnj;ای تحمیلی وارد شد در غرب بدون انقطاع از سنتشان رخ داد. اینکه غربیان در امتداد همان مسیر سنتی&zwnj;شان مدرن شدند به خاطر اشرافشان به تاریخشان و از جمله تاریخ معماری&zwnj;شان بوده است. آنان نسبت عمیق&zwnj;تری با تاریخ خود دارند و تقریبا از دوران مدرسه به نحو مؤثری تاریخ را می&zwnj;آموزند. امروز شما حتی وقتی با مهندسی ایتالیایی که رشته&zwnj;اش معماری نیست دربارۀ تاریخ معماری ایتالیا و مثلادورۀ رومن&zwnj;ها سؤال کنید، از پاسخش متوجه می&zwnj;شوید که او نسبت به تاریخ سرزمین خودش بی&zwnj;اطلاع و سرگشته نیست. البته این به این معنی نیست که آنان در این راه هیچ مشکلی ندارند. از آنجا که غربیان مطالعات تاریخ هنر به شیوۀ مدرن از جمله تاریخ معماری را خیلی زودتر از ما شروع کردند کمی دچار مقاومت در برابر نوبه نو شدن سنت مطالعاتی&zwnj;ای هستند که نیازمند تجدیدنظر است. مثلا در بخش قابل توجهی از مطالعات تاریخی هنوز و در سدۀ بیست و یکم که مسلم شده است که جهان فقط اروپا و اطراف مدیترانه نیست، هنوز هم وقتی سخن از تاریخ هر چیز ی درجهان میگویند، مقصودشان تاریخ آن چیز در اروپا است. هنوز گویی در دوران پیش از استعمار و دوران استعمار بسر می&zwnj;بریم. البته تجدید نظر در مفروضات و شیوه هایی که طی دو قرن اخیر مستحکم شده امروز برای غربی ها آسان نیست. اما در ایران که این سنت در آغاز مسیر خود است این فرصت وجود دارد که ما با فراغ بال بیشتر، بدون آنکه دست و پایمان در گل گیر کند، بر بنیان&zwnj;های استوارتری کار خود را بنا کنیم.</p>
<p style="text-align: justify;">&nbsp;</p>
<p style="text-align: justify;">&nbsp;</p>
--- 
title: "نشریۀ اطلاعات حکمت و معرفت سال یازدهم| شمارۀ ۱۵۶|پاییز ۹۹| ویژه‌نامۀ پدیدارشناسی آلمانی: هایدگر" 
authors: asmaneh 
types: bap 
categories: periodical 
tags: پدیدارشناسی,هایدگر,اطلاعات حکمت و معرفت,ریحانه حیدری,سیدمحمدرضا حسینی‌بهشتی,فلسفه 
featured: false
slug: yz4V 
--- 
<p>شمارۀ ۱۵۶ نشریۀ اطلاعات حکمت و معرفت با عنوان &laquo;پدیدارشناسی آلمانی: هایدگر&raquo; به دبیری منیره پنج&zwnj;تنی منتشر شد.&nbsp;</p>
<p>در سخنِ دبیر ویژه&zwnj;نامه با عنوان &laquo;پدیدار شناسی به مثابۀ امکان اندیشیدن&raquo; با اشاراتی به وجوه بنیادین دازاین نزد هایدگر که به منزلۀ ورود به مقالات دفتر است، از دلایل شکل&zwnj;گیری مجموعۀ پدیدارشناسی در نشریۀ &laquo;اطلاعات حکمت و معرفت&raquo; گفته شده است. همچنین در ادامۀ این نوشتار نکاتی دربارۀ فلسفۀ پدیدارشناسانۀ هایدگر و در نهایت دربارۀ مقالات این دفتر و دلیل قرار گرفتن&zwnj;شان در این مجموعه و ارتباط&zwnj;شان با دفترهای پیشین دربارۀ پدیدارشناسی آمده است. دفتر پدیدارشناسی آلمانی علاوه بر سخن دبیر، مشتمل بر چهار بخش است.</p>
<p>&nbsp;</p>
<p><strong>بخش اول:&nbsp;</strong></p>
<p>- طریق ورود من به پدیدارشناسی| مارتین هایدگر، ترجمه عبدالله امینی</p>
<p>- تاملی بر مبانی هوسرلی پدیدار شناسی هایدگر| شمس الملوک مصطفوی</p>
<p>- در جستجوی حیث التفاتی همراه با هایدگر| تیلور کالسکو، ترجمه ناصر مومنی&nbsp;</p>
<p>- روش تحقیق پدیدارشناسانه از منظر هایدگر چگونه روشی است؟| زهرا شکرانی</p>
<p>- شرحی انتقادی در باب شرح هایدگر از کانت در مسائل اساسی پدیدارشناسی|مهدی صاحبکار</p>
<p>- تحلیل پدیدار شناختی مارتین هایدگر از مکان : تحلیل&zwnj;های انضمامی پدیدار شناختی|دن زهاوی، ترجمۀ ریحانه حیدری&nbsp;</p>
<p>- نیشیدا زیر چتر پدیدارشناسی هایدگر |محمد اصغری</p>
<p><strong>بخش دوم: اندیشه و نظر</strong></p>
<p>&nbsp;- فلسفه اخلاق کانت| انشاءالله رحمتی،&nbsp; تهیه&nbsp; و تنظیم سمانه عرفان</p>
<p>- ترجمه متون فلسفی| دانکن لارج، ترجمۀ میترا سرحدی</p>
<p>- مقدمه بر تصحیح انتقادی رساله الهدی|سید محمد نوربخش و شهزاد بشیر، ترجمۀ جمشید جلالی شیجانی، محمود رضا اسفندیار</p>
<p><strong>بخش سوم: گزارش</strong></p>
<p>- فلسفه، عقلانیت و زندگی |تنظیم و ویرایش فاطمه محمد</p>
<p>- معنای هنر در ایران باستان| تنظیم و ویرایش فاطمه محمد</p>
<p><strong>بخش چهارم: کتاب</strong></p>
<p>- درآمد به معنای راه بری| منیره پنج&zwnj;تنی</p>
<p>&nbsp;- آهسته و پیوسته: پژوهش و ترجمۀ آثار فیلسوفان در حلقۀ مطالعاتی موسسۀ نو ارغنون |گفت&zwnj;وگو با سید محمد رضا حسینی بهشتی</p>
<p>- هایدگر خواندن با شروح و درآمدها| گفت&zwnj;وگو با احمدعلی حیدری</p>
<p>- تازه&zwnj;های نشر| ساسان یغمائی</p>
<p>مقالۀ ششم بخش اول این نشریه با عنوان &laquo;تحلیل پدیدار شناختی مارتین هایدگر از مکان : تحلیل&zwnj;های انضمامی پدیدار شناختی&raquo; را دن زهاوی نگاشته و ریحانه حیدری به فارسی برگردانده است. تمرکز او در این متن بر تحلیل&nbsp; هایدگر از مکان و پدیدارهای مربوط به مکان و فضای معماران است که به تعبیر او شاید در برخی فلسفه&zwnj;های دیگر نادیده گرفته شده باشد. این مقاله عمدتا به موضوع ارتباط مهم میان دازاین، مکانِ پدیدارشناختی و همچنین پرسش از وجود و مسئلۀ بدن&zwnj;مندی می&zwnj;پردازد در بخش پایانی با نگاهی اندکی انتقادی&zwnj;تر به مواضع هایدگر می&zwnj;نگرد.</p>
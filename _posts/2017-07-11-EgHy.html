--- 
title: "وقتی می‌گوییم «هنر اسلامی» از چه صحبت می‌کنیم؟ (۱) ترجمه تلخیص شده از مقاله آوینام شِیلم" 
authors: r.mojtahedzadeh 
types: blog 
featured: false
slug: EgHy 
--- 
<p><span dir="RTL" lang="AR-SA">آوینام شیلم استاد هنر اسلامی در دانشگاه مونیخ و از مورخانی است که با رویکرد پسااستعماری در این حوزه فعالیت می&zwnj;کند. سلسله یادداشت&zwnj;های حاضر خلاصه یکی از مقالات مشهور اوست</span>:</p>
<p><span dir="RTL" lang="AR-SA">آرنولد هاتینگر، در کتابی که به سال </span><span dir="RTL" lang="FA">۲۰۰۸</span><span dir="RTL" lang="AR-SA"> منتشر ساخته، به&zwnj;گونه&zwnj;ای تحریک&zwnj;آمیز اظهار می&zwnj;دارد، تا آنجا که به موضع غربی&zwnj;ها به اسلام بازمی&zwnj;گردد، اسلام وجود خارجی ندارد. او به&zwnj;درستی اشاره می&zwnj;کند که صحبت کردن از اسلام با استفاده از عباراتی مجرد، جهانی و یکپارچه افسانه&zwnj;ای بیش نیست. علاوه براین، او می&zwnj;گوید که اشتیاق به دیدنِ یک دنیای همگن، موسوم به اسلام، در میان طیف گسترده و متنوع &laquo;جهان&zwnj;های اسلام&raquo; یک باور شناختی انتزاعی و ساده است که، چون هر انگاره عام دیگر، ریشه اصلی&zwnj;اش در ذهن کسی است که این انگاره یا نظریه را خلق می&zwnj;کند. واضح است که هاتینگر نیز، مانند دیگر محققان حوزه مطالعات اسلامی، ایده&zwnj;هایش را در عصر انتقادی &laquo;پسا-ادواردی&raquo; می&zwnj;پرورد؛ دوره&zwnj;ای که به&zwnj;دنبال مرگ ادوارد سعید در </span><span dir="RTL" lang="FA">۲۰۰۳</span><span dir="RTL" lang="AR-SA">فرارسید و گفتمانی را که در شناخته&zwnj;شده&zwnj;ترین کتابش شرق&zwnj;شناسی (</span><span dir="RTL" lang="FA">۱۹۷۸)</span><span dir="RTL" lang="AR-SA">، بیان شده، از نو طرح می&zwnj;کند</span>.</p>
<p><span dir="RTL" lang="AR-SA">شرق&zwnj;شناسی، آنگونه که سعید تقریبا نیم قرن پیش صورت&zwnj;بندی کرد، رویکردی روش&zwnj;شناختی با طبیعت انتقادی است که در وهله اول فهم معوج ما از شرق را، آنگونه که از صافی چشم یک غربی می&zwnj;گذرد، اصلاح می&zwnj;کند. نقد قدرتمند سعید از نگرش اروپامحوری باید در هر گفتمان آکادمیک مربوط به شرق خوانده شود. این درست است که به&zwnj;واقع نوعی تمایل دانشگاهی برای درپیش گرفتن شیوه&zwnj;ای انتقادی&zwnj;تر در آموزش موضوعات &laquo;شرق&zwnj;شناسی&raquo; در حال پیشرفت است؛ اما دانشگاه هنوز فرسنگ&zwnj;ها از رهاییِ فرجامین از باورهای بنیادی، عمیقا ریشه&zwnj;دار و متعصبانه نسبت به شرق فاصله دارد</span>.</p>
<p><span dir="RTL" lang="AR-SA">نخستین و مهمترین موضوع انتقادی در نگارش تاریخی جهانی به موضع حرکت محقق از ایده مرکز و پیرامون بازمی&zwnj;گردد. به&zwnj;طور خلاصه، کل فرآیند تولید هنری با این فرض مواجه است که مرکز در قالب یک منبع، مثلا کلان&zwnj;شهر، الهامات و تقلیدهای هنری، و الگوهای سبکی را منتقل و ارزیابی می&zwnj;کند. به این ترتیب حاشیه تنها انعکاسی از آفرینش&zwnj;های هنری است که در مرکز تولید یا ابداع شده است. بهترین مثال برای این باور در متون تاریخ هنر اسلامی به نقش بغداد دوره عباسی و محوریت آن در تحلیل&zwnj;های تاریخ هنر اسلامی بازمی&zwnj;گردد. حال آنکه بررسی آثار تولیدشده در بسیاری از مناطق موسوم به &laquo;حاشیه&raquo; این حقیقت را آشکار می&zwnj;سازد که اغلب، حاشیه نقش رهبری جریان&zwnj;های زیباشناسانه را به عهده دارد و حتی محصولات هنری را به پایتخت&zwnj;های اصلی و مناطق موسوم به مرکز تحمیل می&zwnj;کند</span>.</p>
<p><span dir="RTL" lang="AR-SA">بنابرین بی&zwnj;شک باید در این الگو تجدید نظر کرد. در اینجا مایلم توجه خواننده را به سبک فاطمیِ سیسیلی تحت سلطه نورمن&zwnj;ها، به عنوان منطقه&zwnj;ای موسوم به حاشیه در جهان اسلام، جلب کنم. این قبیل مرزها احتمالا زمانی&zwnj;که کسی به نقشه نواحی فرهنگی و هنری حوزه آبگیر مدیترانه در قرن ششم می&zwnj;نگرد نمی&zwnj;تواند حفظ شود. نقش پادشاهی سیسیل در توزیع ویژگی&zwnj;های فاطمی تولیدات هنری، بسیار بزرگ و درعین&zwnj;حال کمتر شناخته شده است. علاوه براین، به نظر می&zwnj;رسد ویژگی&zwnj;های سبک تلفیقی نورمن-فاطمی عمیقا بر هنر عرب در دیگر مناطق تولید هنری، در سراسر حوزه آبگیر مدیترانه، تاثیر داشته است.این نگاه جدید که پیرامون را چون منبع تغذیه مرکز می&zwnj;بیند، شیوه&zwnj;های مرسوم تفکر را به چالش می&zwnj;کشد و سلسله مراتب سنتی قدرت را، که برای ساختن &laquo;ما&raquo; و &laquo;دیگری&raquo; ضروری است، می&zwnj;گسلد. بنابراین برای ارزیابی موقعیت هنر اسلامی درون حوزه تاریخ هنر، نخستین گام موردنیاز بازخوانی نقشه هنر اسلامی است</span>.</p>
<p><span dir="RTL" lang="AR-SA">تاریخ هنر اسلامی و مسایل اصطلاح&zwnj;شناسی</span></p>
<p><span dir="RTL" lang="AR-SA">اولین مساله&zwnj;ای که هر تلاشی برای گنجاندن ماده اسلامی در حوزه گسترده&zwnj;تر تاریخ هنر با آن مواجه است، از پیچیدگی اصطلاح &laquo;اسلامی&raquo; نشات می&zwnj;گیرد. علی&zwnj;رغم ارجاع آشکار به مذهب اسلام، این اصطلاح، به ویژه در دانشگاه و محیط دنیوی، اشتیاق دارد به&zwnj;جای آنکه خود را به سیاق&zwnj;های مذهبی محدود کند، تمام جنبه&zwnj;های جوامع اسلامی را دربرگیرد</span>.</p>
<p><span dir="RTL" lang="AR-SA">تقریبا هر کتاب هنر اسلامی [۱] این موضوع را که سرآغاز پیدایش این هنر مقارن با بعثت پیامبر(ص) یا ظهور آیین اسلام در اطراف خانه مقدس کعبه در مکه است، تصدیق می&zwnj;کند. بنابراین شگفت&zwnj;انگیز نیست که فصل اول کتاب هنر اسلامی</span><span dir="RTL" lang="FA">۱</span><span dir="RTL" lang="AR-SA"> در مجموعه پروپایلِن کونست&zwnj;گشیخته (</span><span dir="RTL" lang="FA">۱۹۹۰) [۲] </span><span dir="RTL" lang="AR-SA">مقدمه&zwnj;ای نسبتا طولانی درباره پیدایش و توسعه مذهب جهانی اسلام و زندگینامه حضرت محمد(ص) به خواننده ارائه می&zwnj;دهد. اما بی&zwnj;شک&zwnj; فصول آغازین کتابهای هنر اسلامی نیاز به تجدید نظر دارد. این فصول آغازین باید لحظه یا دوره آغاز هنر اسلامی، نوعی نقطه صفر، را که با معیارهای هنری و زیباشناسی طبقه&zwnj;بندی شده است، مشخص کند. آیا باید به سیاق هنری عربستان سعودی و یمنِ عصر باستان متاخر برای یافتن زمانه و زمینه&zwnj;ای که هنر اسلامی در آن متولد شد، نگاه کرد؟ شاید حتی بتوان به زمانه پیش از پیامبر(ص) سفر کرد و بر محیط&zwnj;های سابقا مسیحی در عربستان امروز متمرکز شد. در آن صورت ممکن است بتوان تعریفی درباره معیارهای زیباشناسی یافت که تولد هنر اسلامی را از دل، آنچه به هنر مسیحی مشهور است، تعریف کند؛ همانگونه که هنر مسیحی در عصر باستان متاخر از دل هنر یهودی تولد یافت. یا ممکن است، به عنوان مثال، بر دوران &laquo;منازعه بت شکنی&raquo; [۳]</span><span dir="RTL" lang="AR-SA">&nbsp;به&zwnj;مثابه نقطه شروع تعریف بیان بصری جدید تمرکز کرد. آنچه باید انجام شود، جستجوی لحظه تولد زبان زیباشناسی جدید به&zwnj;جای تولد پیامبر یا دین جدید است. این همان چیزی است که شاید برای هر کتاب عمومی هنر اسلامی در آینده یک مقدمه بهتر به&zwnj;شمار آید</span>.</p>
<p>[<span dir="RTL" lang="AR-SA">ادامه دارد</span>]</p>
<p><span dir="RTL" lang="AR-SA">مشخصات منبع اصلی به شرح زیر است</span>:</p>
<p dir="ltr">Shalem, Avinoam. (2012). &ldquo;What do we mean when we say &lsquo;Islamic art&rsquo;? A plea for a critical rewriting of the history of the arts of Islam&rdquo;. in Journal of Art Historiography, 6: special issue, &lsquo;Islamic Art Historiography&rsquo;, 18p. (accessed on https://arthistoriography.wordpress.com/number-6-june-2012-2)</p>
<p><strong><span dir="RTL" lang="AR-SA">پانوشت</span></strong></p>
<p dir="ltr">&nbsp;1. Die Kunst des Islam</p>
<p dir="ltr">2. Propylaen Kunstgeschichte</p>
<p dir="ltr">3. Iconoclastic Controversy</p>
<p>&nbsp;</p>
<p>&nbsp;</p>
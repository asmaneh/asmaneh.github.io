--- 
title: "معرفی مدرسۀ ظهیریه در قصبۀ اردوباد، جمهوری نخجوان" 
authors: rezvanfar 
types: blog 
tags: مدرسۀ ظهیریه,اردوباد,نخجوان,قصبۀ اردوباد,تاریخ مدرسه,معماری مدرسه,مرتضی رضوانفر,تاریخ معماری,آسمانه,مطالعات معماری ایران,جمهوری نخجوان,نصویر,عکس 
featured: false
featureImg: "/assets/img/posts/XFFtD.jpg" 
slug: XFFtD 
gallery: 
- image_path: "/assets/img/posts/XFFtD.jpg" 
  title: "معرفی مدرسۀ ظهیریه در قصبۀ اردوباد، جمهوری نخجوان" 
- image_path: "/assets/img/posts/XFFtD-1.jpg" 
  title: "مدرسه ظهیریه در قصبه اردوباد، جمهوری نخجوان ادبا، شعرا، علما و سیاستمداران بزرگی در تاریخ ایران، در این مدرسه تحصیل کرده‌اند." 
- image_path: "/assets/img/posts/XFFtD-2.jpg" 
  title: "مدرسه ظهیریه در قصبه اردوباد، جمهوری نخجوان" 
 
excerpt: "طبق متن کتیبۀ سردر مدرسه، این بنا را محمدابراهیم ظهیرالدوله دبیر دربار در تاریخ ۱۱۲۶ قمری در عهد شاه سلطان حسین صفوی (۱۱۳۵-۱۰۷۹ق)، احداث کرد. قبلاً در متن معرفی کتیبهٔ شاه عباس در مسجدجامع اردوباد، اشاره شد اردوباد تا مدتی پیش قصبه کوچکی بیش نبود اما شعرا، هنرمندان و سیاستمداران بسیاری از این آبادی برخاسته‌اند. " 
--- 
<p>طبق متن کتیبۀ سردر مدرسه، این بنا را محمدابراهیم ظهیرالدوله دبیر دربار در تاریخ ۱۱۲۶ قمری در عهد شاه سلطان حسین صفوی (۱۱۳۵-۱۰۷۹ق)، احداث کرد. قبلاً در متن معرفی کتیبهٔ شاه عباس در مسجدجامع اردوباد، اشاره شد اردوباد تا مدتی پیش قصبه کوچکی بیش نبود اما شعرا، هنرمندان و سیاستمداران بسیاری از این آبادی برخاسته&zwnj;اند. دو تن از صدراعظم&zwnj;های ایران در دورهٔ صفوی؛ میرزا حاتم بیگ نصیری اردوبادی صدراعظم شاه عباس و فرزندش میرزا طالب خان نصیری اردوبادی صدراعظم شاه عباس و شاه صفی از این قصبه بوده&zwnj;اند.<br />متاسفانه بخش&zwnj;هایی از کتیبهٔ زیبای سردر مدرسه آسیب دیده است اما استاد رسول جعفریان به نقل از تذکرۀ میرزا معینا، متن کامل کتیبه را این&zwnj;گونه آورده است:</p>
<p><br />بعهدت ای سلطان حسین عدل آیین<br />که چرخ پیر چو او خسروی ندارد یاد<br />شهی که سلّم ایوان رفعت و قدرش<br />کشیده خط بدلیل تباهی ابعاد<br />بلند مرتبه مجلس نویس عالیجاه<br />که گیرد از رقم او دبیر عقل ارشاد<br />ظهیر دولت شاهی محمد ابراهیم<br />که در فضایل علم و عمل بود اوستاد<br />بنای مدرسه فکر عالیش افراشت<br />برای مجمع اهل کمال استعداد<br />به قصد خالی ز اغراض و اعتقاد درست<br />که نشر علم شود در سواد اردوباد<br />برای ضابط سال این بنای متین<br />رفیع گفت: مکان کمال و فضل آباد ۱۱۲۶</p>
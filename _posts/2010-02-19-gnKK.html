--- 
title: "هورامان تخت: خانه‌ای به وسعت یک روستا| نسیم دریایی" 
authors: asmaneh 
types: research 
featured: false
slug: gnKK 
--- 
<p>خانۀ هورامی همۀ بستر زندگی اوست و عمارت هورامان به وسعت درۀ هورامان است. درۀ هورامان عمارتی است که تابستان&zwnj;نشین، زمستان&zwnj;نشین، شاه&zwnj;نشین، و حیاطش در گسترۀ دره جای گرفته است. هورامی به معماری خانه&zwnj;اش همان&zwnj;گونه می&zwnj;نگرد که به کوچه؛ و به کوچه همان&zwnj;گونه که به دره و چشمه و درخت و دام.</p>
<p>&nbsp;</p>
<p>روستای هورامان تخت کالبدی بی&zwnj;جان از خانه&zwnj;های سنگی در دامنۀ کوه&zwnj;های کردستان نیست؛ بلکه نتیجۀ تعامل طبیعی مردم هورامی با طبیعت است؛ مردمی که هزاران سال در این منطقه زیسته و آن را ساخته و از آنِ خود کرده&zwnj;اند. کالبد روستا و خانه&zwnj;هایش فقط یکی از مظاهر زندگی این مردم است.</p>
<p>معماری روستا مظهر جهان درونی و بیرونی مردم روستاست. فهم معماری روستای هورامان تخت فقط از طریق هم&zwnj;نشینی با مردم و نفوذ به جهان درون آنان ممکن است. نسیم دریایی در تحقیق دربارۀ معماری این روستا چنین کاری کرده است. او حتی این شیوه را در گزارش نامتعارف خود از این تحقیق نیز آشکار کرده است. سخن او چند بخش دارد. در فصل اول، زندگی مردم روستا و نسبت آنان با طبیعت و انسان&zwnj;ها و هستی را در قالب چند پاره&zwnj;داستانِ کوتاه ریخته است؛ داستان&zwnj;هایی که از همۀ وجوه مختلف زندگی، از همۀ مکان&zwnj;ها و از گسترۀ روستا ــ که وسیع&zwnj;تر از کالبد آن است ــ سخن مي&zwnj;گوید. سپس دربارۀ تاریخ و جغرافیا و زندگی مردم این منطقه می&zwnj;خوانیم؛ چنان&zwnj;که از منابع مکتوب به دست آمده است. در پایان، با جمع آنچه از دو فصل قبل به دست می&zwnj;آید، کالبد روستا و معماری آن را می&zwnj;فهمیم.&nbsp;</p>
<p>دریایی در این تحقیق ذره&zwnj;ذره با اشاره&zwnj;هایی که از زبان هورامی&zwnj;ها می&zwnj;شنیده یا در رفتارهای آنان می&zwnj;دیده است تکه&zwnj;های پازلی را از هر گوشۀ روستا و از میان مردم جمع کرده، تکه&zwnj;های هم&zwnj;نشین را یافته و در نهایت آن را ساخته است. این هم&zwnj;دلی و هم&zwnj;نشینی با مردم در آنچه در دو فصل آخر نوشتۀ او می&zwnj;خوانیم نیز اثر گذاشته است. در مقدمه، دربارۀ اندیشه&zwnj;ای می&zwnj;گوید که کل مسیر تحقیق را سامان داده است: همۀ روستای هورامان تخت خانه&zwnj;ای واحد است. این اندیشه با کمی جلو رفتن در مسیر تحقیق برای او شکل گرفته است و آنچه مي&zwnj;خوانیم و در فصل آخر دربارۀ کالبد روستا مي&zwnj;بینیم درستی&zwnj;اش را تقویت می&zwnj;کند.&nbsp;&nbsp;</p>
<p>&nbsp;</p>
<p><strong>نسیم دریایی. &laquo;روستای هورامان تخت: نسبت کالبد روستا با بستر جغرافیایی و فرهنگی آن&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهرداد قیومی بیدهندی. استاد مشاور: فرهاد نظری. تهران: دانشگاه شهید بهشتی، ۱۳۸۸.</strong></p>
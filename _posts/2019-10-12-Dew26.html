--- 
title: "فلسفۀ معماری: مدخل فلسفۀ معماری دانشنامۀ استنفورد ساول فیشر| ترجمۀ مهدی محمدی، حسین رهنما" 
authors: mohamadi 
types: bap 
categories: asmaneBooks 
tags: فلسفه معماری,دانشنامه استنفورد,فلسفۀ معماری,ساول فیشر,مهدی محمدی,حسین رهنما,معماری و فلسفه,پدیدارشناسی و معماری,زیبایی شناسی و معماری 
featured: false
featureImg: "/assets/img/posts/Dew26.jpg" 
slug: Dew26 
gallery: 
- image_path: "/assets/img/posts/Dew26.jpg" 
  title: "فلسفۀ معماری: مدخل فلسفۀ معماری دانشنامۀ استنفورد ساول فیشر| ترجمۀ مهدی محمدی، حسین رهنما" 
 
--- 
<p style="text-align: justify;">دانش معماری دامنهٔ بسیار گسترده&zwnj;ای از علوم مختلف را در برمی&zwnj;گیرد و از آنجا که با انسان سر و کار دارد، به نحوی از انحاء با رشته&zwnj;های مختلف علوم انسانی درگیر می&zwnj;شود. فلسفه یکی از این رشته&zwnj;هاست که در دهه&zwnj;های اخیر و به لطف گسترده&zwnj;تر شدن بحث فلسفهٔ معماری و معماری فلسفی پیوند عمیق&zwnj;تری با معماری پیدا کرده است. نزدیکی ادبیات برخی از نحله&zwnj;های فلسفی چون پدیدارشناسی، باعث شده تا گرایش به فلسفه در میان معماران گسترش یابد. از سوی دیگر برخی از وجوه اندیشه&zwnj;ورزی در معماری چون زیبایی&zwnj;شناسی مستقیماً با رویکردهای فلسفی ارتباط می&zwnj;یابد و پرداختن به این موضوعات بدون مسلح شدن به ابزاری به نام فلسفه دور از ذهن به نظر می&zwnj;رسد.</p>
<p style="text-align: justify;">با این حال، زبان پیچیدهٔ فلسفه گاه باعث می&zwnj;شود تا معمار نتواند به خوبی با آن ارتباط برقرار کند. برخی از دانشنامه&zwnj;های جامع چون دانشنامهٔ فلسفهٔ استنفورد و دانشنامهٔ اینترنتی فلسفه تلاش کرده&zwnj;اند تا با تدوین مداخلی برای موضوعات مختلف فلسفی، باب ورود به این موضوعات فلسفه را برای همگان باز کنند. زبان ساده و روان این مدخل&zwnj;ها، در کنار جامعیت نسبی آن&zwnj;ها موجب می&zwnj;شود تا خواننده بتواند با مطالعهٔ آن، در یک مجموعهٔ موجز و مختصر، دید جامعی از موضوعات و سرفصل&zwnj;های فلسفی مربوطه پیدا کند.</p>
<p style="text-align: justify;">کتاب حاضر ترجمهٔ مدخل فلسفهٔ معماری دانشنامهٔ فلسفهٔ استنفورد است که به قلم دکتر ساول فیشر استاد کالج مرسی نگاشته شده است.</p>
<p style="text-align: justify;">این کتاب صورتی اجمالی از موضوعات مطرح در فلسفهٔ معماری عرضه می&zwnj;کند. مقولات اصلی این نوشتار مشتمل بر مسائل بنیادین معطوف بر ماهیت موارد زیر است:</p>
<p style="text-align: justify;">&ndash; معماری به مثابه یک شکل از هنر، یک مدیوم طراحانه، یا سایر تعاریف مبتنی بر محصول و عمل معماری.</p>
<p style="text-align: justify;">&ndash; متعلَقات معماری &ndash; این که چگونه چیزهایی هستند؛ چگونه از چیزهای دیگر بازشناخته می&zwnj;شوند؛ و ما چگونه حدود چنین متعلقاتی را تعریف می&zwnj;کنیم.</p>
<p style="text-align: justify;">&ndash; ویژگی&zwnj;های مختص معماری، نظیر سه&zwnj;گانهٔ معیار ویتروویوس؛ استحکام ساختار، زیبایی و سودمندی &ndash; یا فضا، نور و فرم؛ و این که چرا این ویژگی&zwnj;ها مختص معماری هستند.</p>
<p style="text-align: justify;">&ndash; گونه&zwnj;های معماری &ndash; چگونه می&zwnj;توان گروه&zwnj;هایی انتزاعی از متعلقات معماری و نمونه&zwnj;هایی از آن&zwnj;ها را {به مثابه یک گونه} در نظر گرفت.</p>
<p style="text-align: justify;">&ndash; معنا و دیگر پدیده&zwnj;های زبان&zwnj;مانند در معماری و متعلقات آن.</p>
<p style="text-align: justify;">&ndash; شکل&zwnj;گیری فهم پایهٔ ما در خصوص متعلقات معماری و حکم و داوری مطرح&zwnj;شده راجع به آن&zwnj;ها.</p>
<p style="text-align: justify;">ویژگی&zwnj;های اجتماعی و اخلاقی متعلقات معماری و عمل معماریانه.</p>
<p style="text-align: justify;">در عین حال، پرسش&zwnj;های دیگری نگاه فلسفهٔ کاربردی را به معماری معطوف می&zwnj;کند. پرسش&zwnj;هایی همچون سرشت نشانه&zwnj;گذاری در معماری، حقوق مالکیت فکری، تعهدات میان کارفرما و معمار.</p>
<p style="text-align: justify;">یک دستگاه فلسفی معماری پردامنه فراتر از ارزیابی مبتنی بر زیبایی&zwnj;شناسی گسترش می&zwnj;یابد تا سنجش اخلاق و فلسفهٔ اجتماعی و سیاسی و نیز انعکاس فلسفی معماری بر روان&zwnj;شناسی و علوم رفتاری را شامل شود. زیبایی&zwnj;شناسی معماری، به&zwnj;خودی&zwnj;خود، مقولات سنتی را که در فلسفهٔ هنر مطرح است و همچنین زیبایی&zwnj;شناسی روزمره و زیبایی&zwnj;شناسی محیطی را پوشش می&zwnj;دهد. مقولات سنتی همچون سرشت عمل، امکان رده&zwnj;ها، گونه&zwnj;ها و نوع&zwnj;ها در یک حوزه؛ سرشت و نقش بازنمایی، هدف&zwnj;مندی و بیان؛ و بنیادهای داوری&zwnj;شده در نقد. اخلاق معماری مقولات سنتی شامل تعریف حقوق، مسئولیت&zwnj;ها، نیکویی، حسن و عدالت در قلمرو معماری را نیز در دستور کار قرار می&zwnj;دهد.</p>
<p>&nbsp;</p>
<p style="text-align: right;">فیشر، ساول. <em>فلسفۀ معماری: مدخل فلسفۀ معماری دانشنامۀ استنفورد</em>. ترجمۀ مهدی محمدی و حسین رهنما. تهران: فکر نو، ۱۳۹۸.</p>
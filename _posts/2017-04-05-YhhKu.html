--- 
title: "آرشیوی برای معماری معاصر" 
authors: sepehri 
types: blog 
featured: false
featureImg: "/assets/img/posts/YhhKu.jpg" 
slug: YhhKu 
gallery: 
- image_path: "/assets/img/posts/YhhKu.jpg" 
  title: "آرشیوی برای معماری معاصر" 
- image_path: "/assets/img/posts/YhhKu-1." 
  title: "" 
- image_path: "/assets/img/posts/YhhKu-2.jpg" 
  title: "" 
- image_path: "/assets/img/posts/YhhKu-3.jpg" 
  title: "" 
- image_path: "/assets/img/posts/YhhKu-4.jpg" 
  title: "" 
- image_path: "/assets/img/posts/YhhKu-5.jpg" 
  title: "" 
- image_path: "/assets/img/posts/YhhKu-6.jpg" 
  title: "" 
- image_path: "/assets/img/posts/YhhKu-7.jpg" 
  title: "" 
- image_path: "/assets/img/posts/YhhKu-8.jpg" 
  title: "" 
 
--- 
<p>- مؤسسه&zwnj;ی نو (Het Nieuwe Instituut) در روتردام هلند از سال ۲۰۱۴ اقدام به جمع&zwnj;آوری اسناد و مدارک معماران هلندی کرده است. آرشیو این مؤسسه اکنون از نظر حجم و محتوا یکی از بزرگترین آرشیوهای معماری دنیا است. این آرشیو فقط نقشه&zwnj;ها و ترسیمات و تصاویرِ آثار معماران را در بر نمی&zwnj;گیرد بلکه علاوه بر آن، ابزارهای معماران از قبیل ماکت&zwnj;ها، ابزارهای ماکت&zwnj;سازی، ابزارهای طراحی و هر آنچه که معماران در فرآیند طراحی از آن بهره می&zwnj;بردند را گردآوری کرده است. این مجموعه حتی شامل پرتره&zwnj;های معماران و تصاویر زندگی حرفه&zwnj;ای آنان نیز می&zwnj;شود. مؤسسه&zwnj;ی نو گوشه&zwnj;ای از آرشیو خود را در حاشیه&zwnj;ی نمایشگاه Finders and Keepers در روتردام به نمایش گذاشته است. این بخش از آرشیو شامل آثار گریت ریتولد (۱۹۶۴-۱۸۸۸) معمار شهیر هلندی است. ترسیماتِ ریتولد، ماکت&zwnj;های او و مجموعه&zwnj;ای از ابزار ماکت&zwnj;سازیش در جریان این نمایشگاه در معرض دید قرار داده شده است.(۱) هدف از گردآوری این آرشیو، فراهم آوردن منبعی برای پژوهشگران است. اما این هدف اصلی نیست. بلکه موسسه&zwnj;ی نو هدف این آرشیو را جستجوی هویت و ریشه&zwnj;ها می&zwnj;داند. این آرشیو سلسله&zwnj;مراتب&zwnj;ها و کیفیت&zwnj;ها را نشان می&zwnj;دهد و درصدد پاسخ به این پرسش است که &laquo;ما به مثابه یک جامعه چه چیز&zwnj;هایی را حفظ کرده&zwnj;ایم؟&raquo;</p>
<p>- دانشکده&zwnj;ی معماری دانشگاه دلفت هلند چندی پیش، همایشی با عنوان ابزارهای معمار برگزار کرد. بخشی از این همایش به آرشیوهای معماری خصوصاً آرشیوهای رقومی اختصاص داشت. در این همایش بررسی شد که چگونه آرشیوهای رقومی می&zwnj;تواند یکی از ابزارهای معماران باشد. دانشگاه دلفت خودْ صاحب آرشیوهای غنی معماری است. آرشیو این دانشگاه فقط مختص به معماری هلند نیست. اسناد و مدارکی از معماران معاصر ایران در آرشیو این دانشگاه موجود است؛ اسناد و مدارکی که در خودِ ایران یافت نمی&zwnj;شود.</p>
<p>- تا کنون در ایران تلاش منسجمی برای ایجاد آرشیو معماری معاصر نشده است.(۲) دانشگاه&zwnj;ها، مؤسسات فرهنگی و موزه&zwnj;ها در قبال این امر مسئول&zwnj;اند. این در حالی است که معماران و دفاتر معماری باسابقه نیز به جمع&zwnj;آوری اسناد و مدارک طرح&zwnj;های خود اهتمام ندارند. بسیاری از آنان مدارک پروژه&zwnj;های قدیمی خود را نگه نداشته&zwnj;اند. به نظر می&zwnj;رسد ضرورت این امر آنچنان که باید احساس نشده است. البته واضح است که نگه&zwnj;داری و ثبت و ضبط اسناد مستلزم صرف نیرو، وقت و هزینه است.</p>
<p>- معماری امروز ایران از بحران هویت رنج می&zwnj;برد. صورت شهرهای معاصر ایران مدام در حال دگرگونی و تغییر است. ساختمان&zwnj;های با عمر بیش از سی&zwnj; سال، کلنگی محسوب شده و تخریب می&zwnj;شود. نه تنها سابقه&zwnj;ی تاریخی معماری ایران بلکه سابقه&zwnj;ی معماری معاصر ایران نیز با سرعت زیادی در حال نابودی است. در این اوضاع آشفته، ضروتِ ثبت اسناد و مدارک معماری معاصر ایران بیش از پیش احساس می شود. در جستجو هویت و در جستجوی معماری مطلوب برای عصر حاضر باید ببینیم تا کنون چه کرده&zwnj;ایم، چه راه&zwnj;&zwnj;حل&zwnj;هایی را آزموده&zwnj;ایم و اکنون کجا ایستاده&zwnj;ایم. آرشیو معماری معاصر در این&zwnj;باره، ما را کمک می&zwnj;کند. آرشیو معماری می&zwnj;تواند ابزاری در دست معماران و پژوهشگران ما باشد تا طرح&zwnj;ها و پژوهش&zwnj;های خود را پیش برند و وضع موجود را اصلاح کنند.</p>
<p>&nbsp;۱. این مجموعه شمال ماکت&zwnj;هایی است که ریتولد در آتلیه، خانه یا حتی در قطار ساخته است. ریتولد رویه&zwnj;ی خاصی در ماکت&zwnj;سازی داشته است. مجموعه&zwnj;ای از ابزارها ماکت&zwnj;سازی او که شامل مصالح مینیاتوری (آجر، موزاییک و ...) در این آرشیو موجود است.</p>
<p>۲. برخی مؤسسات مستقل و نیز مرکز اسناد دانشگاه شهید بهشتی تلاش&zwnj;هایی در این زمینه آغار کرده&zwnj;اند. اما عزم جدی در این&zwnj;باره و حمایت&zwnj;های لازم هنوز صورت نگرفته است.</p>
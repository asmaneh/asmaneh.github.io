--- 
title: "جستار چهارم از پنج جستار در باب نقش معماری و شهر در رمان یوسف‌آباد، خیابان سی‌وسوم، نوشته‌ی سینا دادخواه [۴] | نازنین عارف‌کیا" 
authors: asmaneh 
types: blog 
tags: یوسف‌آباد,نازنین عارف‌کیا,شهر,تاریخ شهر,آسمانه,مطالعات معماری یران 
featured: false
slug: ZbUjX 
excerpt: "آخرین راوی رمان، دختری بیست‌­ساله به اسم نداست که نام او نیز مانند سه شخصیت دیگر، از بخش اول تا چهارم بارها تکرار شده و در تمام بخش‌­های دیگر حضور دارد. تجربه‌­ی ندا در مواجهه با شهر و بناها قدری متفاوت با بقیه­‌ی راویان است؛ چرا که مسیر زندگی او نیز تفاوت­‌های زیادی با باقی شخصیت­‌ها دارد. او که دوران نوجوانی خود را، مانند سامان، در شهرک اکباتان گذرانده، زمانی ناچار به کوچ همراه خانواده­‌اش شده و به بندرعباس می‌­رود." 
--- 
<p><strong>جستار چهارم از پنج جستار در باب نقش معماری و شهر در رمان یوسف&zwnj;آباد، خیابان سی&zwnj;وسوم، نوشته&zwnj;ی سینا دادخواه *</strong></p>
<p>نازنین عارف&zwnj;کیا</p>
<p>&nbsp;</p>
<p><strong>شهر، موزه&shy;&zwnj;ی عواطف</strong></p>
<p>آخرین راوی رمان، دختری بیست&zwnj;&shy;ساله به اسم نداست که نام او نیز مانند سه شخصیت دیگر، از بخش اول تا چهارم بارها تکرار شده و در تمام بخش&zwnj;&shy;های دیگر حضور دارد. تجربه&zwnj;&shy;ی ندا در مواجهه با شهر و بناها قدری متفاوت با بقیه&shy;&zwnj;ی راویان است؛ چرا که مسیر زندگی او نیز تفاوت&shy;&zwnj;های زیادی با باقی شخصیت&shy;&zwnj;ها دارد. او که دوران نوجوانی خود را، مانند سامان، در شهرک اکباتان گذرانده، زمانی ناچار به کوچ همراه خانواده&shy;&zwnj;اش شده و به بندرعباس می&zwnj;&shy;رود. بخشی از روایت ندا، به تعریف آنچه در بندر بر او و خانواده&zwnj;&shy;اش گذشته اختصاص می&shy;&zwnj;یابد و به این وسیله، خواننده به درکی نسبی از تلخی&shy;&zwnj;های ازسرگذرانده&zwnj;&shy;ی او و اشتیاقی که به ادامه&shy;&zwnj;ی زندگی دارد، می&shy;&zwnj;رسد. این اشتیاق و تمایل به زیبا دیدن جهان، نه به وسیله&zwnj;&shy;ی جملات کلیشه&zwnj;&shy;ای، بلکه با شکل توصیف او از شهر، بناها و مکان&zwnj;&shy;هایی که به نوعی برای خود نشان کرده است، به خواننده منتقل می&zwnj;&shy;شود. نویسنده در پرداختِ نحوه&zwnj;&shy;ی مواجهه&zwnj;&shy;ی ندا با مجسمه&shy;&zwnj;های انتزاعی پارک نیاوران، به عنوان مکانی که بخش وسیعی از خاطرات کودکی&shy;&zwnj;اش را دربرمی&shy;گیرد، بیش&shy;ترین استفاده از فضای فانتری داستان&shy;&zwnj;پردازی را در طول رمان به کار گرفته و برای پیوند دادن این فضای فانتزی با متن رمان به عنوان یک داستان شهری، از توصیف نامحسوسِ مکان بهره می&shy;&zwnj;گیرد:</p>
<p>&laquo;دوست&zwnj;&shy;جان&shy;&zwnj;های انتزاعی باغ مجسمه. دوست&shy;&zwnj;جان لالا همیشه خواب است. دوست&shy;&zwnj;جان بنگ&shy;&zwnj;بنگ همیشه یک تفنگ گنده دستش گرفته. تا به حال بهت گفته بودم هفته&zwnj;&shy;ای چندبار می&shy;&zwnj;روم پیش دوست&shy;&zwnj;جان&shy;&zwnj;های انتزاعی؟ [...] چیزی به ساعت هفت نمانده [...] یک ربع بیش&shy;تر وقت ندارم و باید سری هم به دوست&shy;&zwnj;جان لوله&zwnj;&shy;لوله&zwnj;&shy;ی پایین فواره و دوست&zwnj;جان پولک&zwnj;&shy;پولکِ حوض کوچک بالای پارک بزنم [...] دوست&zwnj;&shy;جان تیغ&zwnj;&shy;تیغی، یادت هست آن اوایل من را اصلاً تحویل نمی&zwnj;&shy;گرفتی؟ [...] نیما را از زمین&shy; بازی و تاب و سرسره&shy;اش می&shy;&zwnj;کشاندم ضلع جنوبی پارک نیاوران تا برایم قلاب بگیرد و بتوانم بیایم توی سینه&shy;&zwnj;ی توخالی تو بنشینم.&raquo;[۱]&nbsp;</p>
<p>&nbsp;</p>
<p>ندا در روایت خود، تصویری از یک محدوده&zwnj;ی شهری را به خواننده نشان می&zwnj;دهد که برای او به جایی شبیه یک پناهگاه شبیه است. این مفهوم، یکی از چندین تجربه&zwnj;ی زیسته&zwnj;ی ساکنان کلان&zwnj;شهری مانند تهران است؛ شهری که به دلیل اهمیت سیاسی، اقتصادی، اجتماعی و حتی فرهنگی، در معرض حجم وسیعی از ترددهای روزانه، ناآرامی&zwnj;ها، تنش&zwnj;ها و تغییرات سریع قرار دارد و این عوامل، زندگی ساکنان آن را تحت&zwnj;الشعاع قرار می&zwnj;دهد. اما این هجمه&zwnj;ها، همیشه دلیل کافی برای جدایی تهرانی&zwnj;ها از شهر خود و رفتن به شهرهای کوچک&zwnj;تر را نتیجه نمی&zwnj;دهند؛ بلکه راه حل، استفاده از وسعت زیاد تهران است.</p>
<p>درست مانند خانه&zwnj;ی بزرگی که فضاهای کوچک و خلوت آن، &laquo;جاهای امن&raquo; را برای تنهایی فرد با زوایای پنهان درونش فراهم می&zwnj;آورند،[۲] پناهگاه&zwnj;های روانی شهر به&zwnj;مثابه خانه&zwnj;ی وسیع ساکنانش نیز در برخی محوطه&zwnj;های کوچک و دنج تعریف می&zwnj;شوند. تجربه&zwnj;ی ندا با قرار گرفتن در محیطی که توسط یک کتاب&zwnj;فروشی، یک پارک و یک فرهنگسرا در راستای قسمتی از خیابان&zwnj;های پاسداران و باهنر مرزبندی می&zwnj;شود، از جنس همین آرامش روانی است که بناها و معابر، برای قشرهای مختلف شهروندان ایجاد می&zwnj;کنند؛ چرا که او، محدوده&zwnj;ای زمانی پیش از قرار ملاقات خود را به این پرسه&zwnj;زنی اختصاص داده و&nbsp; خود را ملزم به مراجعه به این مکان&zwnj;ها می&zwnj;نماید تا در محدوده&zwnj;ی امنِ شهریِ خود، به بازیابی قدرت روانی&zwnj;اش بپردازد:</p>
<p>&laquo;پس قرارمان همان سیل غم، یعنی فرهنگسرا ساعت هفت، [...] حالا ده دقیقه به هفت است و من باید قبل از کافه سری هم به شهر کتاب کوچک پایین پارک بزنم [...] می&zwnj;روم توی شهر کتاب و منتظر می&zwnj;مانم و چشم می&zwnj;گردانم و قفسه&zwnj;ها را با دقت دوره می&zwnj;کنم...&raquo;[۳]</p>
<p>این نوع نگرش به فضا که در روایت ندا جاری است، مفهومی مبتنی بر احساس و ادراک کاربران بناها و محوطه&zwnj;های شهری را منتقل می&zwnj;کند که بر اساس آن، زمان و مکان در خاطره&zwnj;ی ساکنان باهم پیوند می&zwnj;خورند. تجربه&zwnj;ی نقل مکان از محله&zwnj;ای به محله&zwnj;ی دیگر، با تمام جزئیات معماری و شهری این محلات در ذهن افراد ثبت می&zwnj;شود. ندا در روایت خود، بلوک&zwnj;های ساختمانی شهرک اکباتان و نیز پارک نیاوران و مجسمه&zwnj;های انتزاعی آن را مانند تصاویری بی&zwnj;حرکت در ذهن خود ثابت نموده و احساسی که در بازه&zwnj;های زمانی گوناگون زندگی خود تجربه کرده است را در این تصاویر محصور می&zwnj;کند. شهرِ ندا، با خاطراتِ او تعریف می&zwnj;شود:</p>
<p>&laquo;ما به خاطر شرارت&zwnj;های نیما از اکباتان می&zwnj;رویم. خداحافظی با نوجوانی غم&zwnj;انگیز است. ساختمان&zwnj;های یک&zwnj;دست شیشه و بتن، وسط آن&zwnj;همه درختِ همیشه سبز، مثل دوست&zwnj;جان&zwnj;های قدیمی من هستند وسط پارک&zwnj;های شمال شهر. با قشنگ&zwnj;ترین پارک زندگی&zwnj;ام خداحافظی می&zwnj;کنم؛ با شیشه و بتن نوجوانی&zwnj;ام.&raquo;[۴]&nbsp;</p>
<p>&nbsp;</p>
<p>[ادامه دارد]</p>
<p>&nbsp;</p>
<p>پی&zwnj;نوشت&zwnj;ها:</p>
<p>[۱] سینا دادخواه. یوسف&zwnj;آباد، خیابان سی و سوم. تهران: نشر چشمه، ۱۳۹۷، ص۸۷و۸۸</p>
<p>[۲] علی طباطبایی. خانه&zwnj;خوانی (تجربه&zwnj;ی زندگی در خانه&zwnj;های دوره&zwnj;ی گذار معماری تهران). تهران: نشر اطراف، ۱۴۰۰، ص۸۶</p>
<p>[۳] سینا دادخواه. یوسف&zwnj;آباد، خیابان سی و سوم. تهران: نشر چشمه، ۱۳۹۷، ص۹۳و۹۶</p>
<p>[۴] همان، ص۱۰۷</p>
<p>&nbsp;</p>
<p>&nbsp;</p>
<p>*جستار اول:</p>
<p dir="ltr" style="text-align: left;"><a href="../posts/krwea/" target="_blank" rel="noopener">https://asmaneh.com/posts/krwea/</a></p>
<p style="text-align: right;">&nbsp;&nbsp;جستار دوم:</p>
<p dir="ltr" style="text-align: left;"><a href="../posts/asfvw/" target="_blank" rel="noopener">https://asmaneh.com/posts/asfvw/</a></p>
<p style="text-align: right;">جستار سوم:</p>
<p dir="ltr" style="text-align: left;"><a href="../posts/z4tma/" target="_blank" rel="noopener">https://asmaneh.com/posts/z4tma/</a></p>
--- 
title: "فهم «میدان» بر مبنای اطوارِ معنایی آن| مهنام نجفی و رضا شکوری" 
authors: asmaneh 
types: bap 
categories: articles 
tags: مهنام نجفی,رضا شکوری,تاریخ شهر ایران,میدان,معماری و زبان,تاریخ معماری 
featured: false
slug: 7ww7 
--- 
<p>هدف این مقاله فهم وجوهی از چیستی فضای &laquo;میدان&raquo; است که در بستر زبان فارسی، به مثابۀ مظهری از زندگی فارسی&zwnj;زبانان، قابل&zwnj;احصاء است، آنچه از تعمق در واژۀ &laquo;میدان&raquo; و جستجوی اطوار معنایی آن حاصل می&zwnj;آید. به این منظور، به سراغ واژه&zwnj;نامه&zwnj;های فارسی و متون تاریخی رفته&zwnj;ایم و اطوار معنایی &laquo;میدان&raquo; را با بهره&zwnj;مندی از فنون حیطۀ زبان&zwnj;شناسی ــ چون یافتن حوزه&zwnj;های معنایی، کشف روابط مفهومی، و درک استعاره&zwnj;ها ــ جستجو کرده&zwnj;ایم. با استنباط ریشه&zwnj;ها، معنی&zwnj;ها، ترکیب&zwnj;ها، مفاهیم مرتبط (مترادف&zwnj; و متناظر و متقابل&zwnj;)، و استعاره&zwnj;های &laquo;میدان&raquo;، این مفهوم را در درون شبکه&zwnj;ای از مفاهیمْ جای داده و معنادار ساخته&zwnj;ایم و به روش تفسیری، چیستی آن را روشنی بخشیده&zwnj;ایم. شبکۀ مفاهیم &laquo;میدان&raquo; زمان&zwnj;مند است و با گذر زمان تحول می&zwnj;یابد. با بررسی تحولات این شبکه به جستجوی تاریخ مفهوم &laquo;میدان&raquo; پرداخته&zwnj;ایم و در روند تحولات آن تعمق کرده&zwnj;ایم. مبتنی بر نتایج حاصل&zwnj;شده، &laquo;میدان&raquo;، به مثابۀ فضایی عمومی، حوزه&zwnj;های معنایی متعددی را شامل شده که بر طیف متنوعی از کارکردها و صورت&zwnj;های آن دلالت می&zwnj;کنند و ضمن روشن کردن نقش و غایت &laquo;میدان&raquo;، از انعطاف این مفهوم خبر می&zwnj;دهند. میدان، در کلان&zwnj;ترین تعبیر، عرصۀ باز و گشاده&zwnj;ای&zwnj; بوده که مجالی برای رویدادهایی بسیار متفاوت فراهم می&zwnj;آورده است، از خرید و فروخت، به مثابۀ امری روزمره و دائمی، تا برگزاری مراسم ویژه در ایامی خاص که بزنگاه مواجهۀ شاه و اعیان با رعایا می&zwnj;شده و ساز و کار قدرت را تثبیت می&zwnj;کرده است. &laquo;میدان&raquo; ظرفی بوده که فرصت نمایاندن و عیان شدن، هنرنمایی و رقابت فراهم می&zwnj;آورده و صحنه&zwnj;ای برای نمایش و داوری ترتیب می&zwnj;داده است. بررسی تاریخ این مفهوم در دل شبکۀ مفاهیمش از تحولی حکایت می&zwnj;کند که در تحول صحنۀ نمایش &laquo;میدان&raquo; ریشه دارد، وقتی مردم از تماشاچیانِ نمایشِ اعیان به بازیگرانِ صحنه بدل می&zwnj;شوند و میدان &laquo;عرصۀ اجتماع&raquo; ایشان می&zwnj;شود.</p>
<p>&nbsp;</p>
<p>مهنام نجفی و رضا شکوری. &laquo;فهم میدان بر مبنای اطوارِ معنایی آن&raquo;، در <em>صفه</em>، دورۀ ۳۰، شمارۀ ۳ (پاییز ۱۳۹۹)، ص ۱۱۳- ۱۹۵.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>دریافت مقاله:</p>
<p dir="ltr" style="text-align: left;"><a href="http://sofeh.sbu.ac.ir/article/view/29715/9486">http://sofeh.sbu.ac.ir/article/view/29715/9486</a></p>
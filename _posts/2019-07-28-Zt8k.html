--- 
title: "دو یادداشت دربارۀ معرفت معماری و تاریخ معماری (۲)" 
authors: qayyoomi 
types: blog 
featured: false
slug: Zt8k 
--- 
<p>این یادداشت هم در پی یادداشت پیشین، سال ۱۳۹۳، و در پاسخ همان دوست نوشته شده است.<br />معرفت بیرونی به معماری با معرفت درونی به آن از زمین تا آسمان تفاوت دارد. معرفت بیرونی به هر چیزی با معرفت درونی به آن فرق فارق دارد. اما آیا این تفاوت فاحش ما را از معرفت&zwnj;های بیرونی بی&zwnj;نیاز می&zwnj;کند؟ تجربۀ انسان، تاریخ تجربۀ انسان، و حتی تاریخ کوتاه عمر من و شما هم نشان می&zwnj;دهد که چنین نیست. همۀ معرفت&zwnj;های درونی وقتی که از حد تجربه&zwnj;های کوچک فردی بیرون می&zwnj;روند نیازمند معرفت&zwnj;های بیرونی می&zwnj;شوند. لزوم تبادل تجربه&zwnj;ها، یعنی لزوم تبادل معرفت&zwnj;های درونی، خودْ اقتضای معرفت بیرونی می&zwnj;کند؛ زیرا معرفت درونی را نمی&zwnj;شود به دیگری منتقل کرد. معرفت درونی باید به معرفت بیرونی تبدیل شود تا بشود آن را به دیگران انتقال داد. اگر بگوییم معرفت بیرونی در قیاس با معرفت درونی کاذب است (که سخن راستی است)، نمی&zwnj;توانیم از آن نتیجه بگیریم که معرفت بیرونی به کار نمی&zwnj;آید یا تأثیری در تحقق تجربه&zwnj;های درونی بالاتر و والاتر ندارد.<br />معرفت تاریخ معماری نحوی از معرفت بیرونی به معماری است. این معرفت قادر است موجب ارتقای معرفت درونی معماری بشود؛ منتها لزومی ندارد که معرفت درونی هم در همان کسی تحقق یابد که نخست به آن معرفت بیرونی دست یافته است. کسانی که به معرفت بیرونی معماری روی می&zwnj;آورند ممکن است مقدمۀ لازم برای معرفت&zwnj;های بیرونی دیگران، و ارتقای معرفت بیرونی و درونی دیگران، را تمهید کنند. مورخان یا تاریخ&zwnj;پژوهان معماری چنین می&zwnj;کنند (یعنی باید بکنند). پرداختن به تاریخ معماری، از این دیدگاهی که گفتم، بر مبنای نوعی مسئولیت اجتماعی است. این مسئولیت اجتماعیْ خودْ از این آگاهی برمی&zwnj;خیزد که پرداختن به معماری (به معنای ساختن) در روزگار ما و در جامعۀ ما از تجربۀ معرفت معماری دیگران گسسته است و مدام از نو و از نو، با مال و زندگی مردم، آزمون و خطا می&zwnj;کنند. تاریخ&zwnj;پژوهی معماری به این جهت لازم و مسئولانه است که تلاش می&zwnj;کند معرفت درونی دیگران به معماری را، ولو ناقص، به معرفت بیرونی تبدیل کند و بکوشد آن را انتقال دهد.<br />ممکن است کسی از این سخن این&zwnj;طور نتیجه بگیرد که باید فقط به آن قسمت از تجربه&zwnj;های معماری گذشته پرداخت که به زندگی امروز و به ساختن امروز ربط داشته باشد. این سخن به&zwnj;ظاهر درست، از اساس نادرست است و مبتنی بر شناخت مکانیکی از انسان و تاریخ و زمان. ما، و امکانات و محدودیت&zwnj;های درونی و بیرونی ما برای ساختن، یکسره محصول گذشته است. این گذشته هزاران&zwnj;هزار عنصر و مؤلفۀ ریز و درشت دارد. ممکن است اهمیت برخی از این عناصر و مؤلفه&zwnj;ها آشکارتر از دیگرها باشد؛ اما نمی&zwnj;شود مؤلفه&zwnj;ای یا عنصری از گذشته را بنا بر تشخیص خودمان، که محصول همان گذشته&zwnj;ٰایم، یکسره ناوارد بشماریم و مطالعه&zwnj;اش را بی&zwnj;فایده.&lt;\/p&gt;\n</p>
<p>۱۳۹۳<br />مهرداد قیومی</p>
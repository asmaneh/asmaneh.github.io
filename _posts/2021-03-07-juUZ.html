--- 
title: "معرفی کتاب «جهات کعبه»" 
authors: koushei 
types: blog 
tags: معماری اسلامی,کعبه,مکّه,مکه,تاریخ معماری اسلامی,قبله,Simon O'Meara,بیت عتیق 
featured: false
featureImg: "/assets/img/posts/juUZ.jpg" 
slug: juUZ 
gallery: 
- image_path: "/assets/img/posts/juUZ.jpg" 
  title: "معرفی کتاب «جهات کعبه»" 
 
--- 
<div>
<p dir="ltr">O&rsquo;Meara, Simon. 2020.&nbsp;The Kaʿba Orientations: readings in Islam&rsquo;s ancient house. Edinburgh: Edinburgh university press, 264 pages.</p>
<p>کتاب جهات کعبه نوشته سایمون اُمیرا، نخستین تک&zwnj;نگاریِ مستقلی است که درباره کعبه در یکی از زبان&zwnj;های اروپایی نوشته می&zwnj;شود.[۱]&nbsp;اُمیرا استاد تاریخ معماری و باستان&zwnj;شناسی خاورمیانه اسلامی در مدرسه شرق&zwnj;شناسی لندن است. او در این کتاب می&zwnj;کوشد به کعبه از منظر مسلمانان و سنت اسلامی نزدیک شود و در پیِ پاسخ به پرسش&zwnj;هایی مانند این است که کعبه چیست و چرا چنین جایگاه محوری&zwnj;ای در میان مسلمانان دارد؟ چرا حاجیان به جای ورود به داخلِ آن، گردِ آن می&zwnj;گردند؟ آیا کعبه فضایی خالی است؟ چرا بنایی مُجوّف با پارچه&zwnj;ای سیاه پوشانده شده؟</p>
<p>در این کتاب چیستی و چگونگی عملِ کعبه در تمدن اسلامی از آغازگاه&zwnj;های آن تا اوایل دوره مدرن بررسی می&zwnj;شود. نویسنده برای هر جنبه از این عمل فصلی اختصاص داده و آنها را با نظر به دوری و نزدیکیِ این عمل نسبت به کعبه مرتب ساخته است، از قبله بودنِ کعبه تا داخل و پوشش خانه کعبه. کتاب علاوه بر مقدمه و نتیجه&zwnj;گیری پایانی، شش فصل دارد. عناوین فصل&zwnj;ها از این قرار است: کعبه به مثابه قبله؛ کعبه به مثابه مرکز؛ کعبه به مثابه پِی؛ کعبه به مثابه معشوق؛ خانه به مثابه نگهدارنده؛ خانه به مثابه&nbsp; مَسْکن. در ادامه، گزارشی از محتوای این فصل&zwnj;ها ارائه می&zwnj;کنیم.</p>
<p>فصل نخست به فراگیرترین عمل کعبه یعنی قبله می&zwnj;پردازد. علاوه بر نمازهای روزانه که در آن رو به سوی قبله می&zwnj;آوریم، در انجام برخی آئین&zwnj;های حج نیز توجه به قبله واجب است. مردگان را در قبر به گونه&zwnj;ای جای می&zwnj;دهیم که رو به سوی قبله داشته باشند. در هنگام وضو ساختن و دعا نیز مستحب است که رو به سوی قبله داشته باشیم. در برخی مذاهب اسلامی از جمله شروط شرعی بودن ذبح، رو به جانب قبله داشتنِ حیوان است. از سوی دیگر، قضای حاجت رو به قبله حرام است. به ملاحظه همین حضور گسترده قبله در زندگی مسلمانان است که آنها را &laquo;اهل القبله&raquo; می&zwnj;خوانند. در طول تاریخ اسلام نه تنها مساجد در راستای قبله ساخته شده&zwnj;اند، بلکه گاه حتی منازل مسکونی نیز رو به سوی قبله داشته&zwnj;اند. آیا چنین کار پُر زحمتی آنگونه که کرسول می&zwnj;گوید تحت تأثیر واقعیاتی کم اهمیت بوده است (Creswell, 1979: 26)؟ از جمله اهداف این فصل پرداختن به چنین پرسشی است، و نظر به هزینه&zwnj;ای دارد که حاکمان مسلمان برای دستیابی به این هم ترازی در ساخت شهرها صرف می&zwnj;کرده&zwnj;اند.</p>
<p>از آنجا که در طول تاریخ اسلام &laquo;قبله&raquo; تنها به معنای جهت کعبه به کار نرفته است، در فصل نخست همچنین تاریخ و معانی واژه قبله و کاربردهای آن بررسی می&zwnj;شود. نویسنده بر آن است که شواهد کافی در اختیار داریم که به خلاف ادعاهای تجدیدنظرطلبانه بپذیریم کعبه از همان اوایل شکل&zwnj;گیریِ اسلام، برای جامعه مسلمانان نقشی آیینی داشته است. او همچنین به ساخت شهرها و یا دستکم هسته مرکزی آنها در جهت قبله توجه می&zwnj;کند و شواهدی برای وجود چنین سنتی در میان مسلمانان به دست می&zwnj;دهد. چنین سنتی البته بی&zwnj;سابقه نیست، و در فرهنگ&zwnj;های دیگر نیز جهت&zwnj;گیری شهرها به سوی جهات مبارک، نمادین و یا مقدس امری شناخته شده است.</p>
<p>فصل دوم، عمل کعبه به مثابه مرکز جهان را بررسی می&zwnj;کند. هدف این است که بفهمیم چگونه بنابر نقل مسلمانان کعبه به جهان جهت داده است. نویسنده همچنین می&zwnj;کوشد توضیح دهد که چه ویژگی&zwnj;ای در کعبه این جهت&zwnj;دهی را تصورپذیر می&zwnj;کند. بخش نخست این فصل که به نوعی امتداد فصل پیشین است، جهت&zwnj;گیریِ &nbsp;جهان به سوی کعبه را تبیین می&zwnj;کند. در این بخش همچنین امتیاز کعبه نسبت به دیگر مرکز&zwnj;هایی که مسلمانان برای جهان برشمرده&zwnj;اند بیان می&zwnj;شود. بنابر منابع اولیه اسلامی، جهتِ جهان از آن رو به سمت کعبه است که نقطه پیدایش و گسترش آن بوده. به عبارت دیگر، جهت&zwnj;گیری به سوی کعبه جهت&zwnj;گیری به سمت مبدأ پیدایش است. در بخش دوم از این فصل نویسنده برای این که نشان دهد چه ویژگی&zwnj;ای در خود کعبه این جهت&zwnj;دهی را معقول می&zwnj;کند به تبیین کانت از خاستگاه مفهوم جهت در ذهن ما اشاره می&zwnj;کند. کانت توضیح می&zwnj;دهد که درکِ ما از مفهوم جهت در مکان، برخاسته از واقعیتِ بدنِ ما و دو سویه بودنِ آن است. نویسنده می&zwnj;کوشد با تکیه بر شماری از استعاره&zwnj;هایی که درباره جهت&zwnj;داری کعبه در منابع اسلامی آمده است مشابهت کعبه با بدن انسانی را نشان دهد و ویژگیِ جهت&zwnj;دهنده بودن کعبه را در واقعیت جسمانیِ آن بجوید.</p>
<p>فصل سوم، کعبه را در صورتِ ویران&zwnj;شده آن دنبال می&zwnj;کند، هنگامی که سازه بیرونیِ کعبه تخریب شده و تنها پی و بنیانِ آن برجاست. از آنجا که کعبه جایگاهی محوری در کیهان&zwnj;شناسیِ اسلامی دارد، توقع آن است که تخریب این بنا، اضطرابی آخرالزمانی را از نابودیِ محور و مرکز جهان در میان مسلمانان برانگیزد، چیزی مشابه آنچه در پیِ ویرانی هیکل در میان یهود شاهد هستیم. نه تنها ماجرای ویرانی هیکل به کتاب مقدس راه یافته است (کتاب مراثیِ ارمیاء نبی)، بلکه یهودیان تا روزگار حاضر خاطره آن واقعه را در روز نهم آو زنده نگاه می&zwnj;دارند. واکنش مسلمانان در پیِ تخریب چند باره کعبه اما چنین نیست. نویسنده پس از ارائه گزارشی از ویرانی&zwnj;های کعبه در طول تاریخ، به چرایی واکنش متفاوت مسلمانان می&zwnj;پردازد و چهار دلیل برای آن برمی&zwnj;شمارد. یک دلیل را این می&zwnj;داند که آنچه درباره نقش کعبه در آخرالزمان در احادیث نبوی آمده است با آنچه در ماجرای تخریب&zwnj;های چند باره کعبه رخ داده یکی نیست. با اینکه به نظر می&zwnj;رسد شماری از کسانی که به تخریب کعبه همت گمارده&zwnj;اند به ابعاد آخرالزمانیِ آن نیز نظر داشته&zwnj;اند، ولی این تخریب&zwnj;ها در میان مسلمانان آن اضطراب آخرالزمانی را برنینگیخته است. دلیل دوم را در این واقعیت می&zwnj;جوید که آنچه درباره کعبه نهایتا مهم است بنیانِ آسمانیِ آن است. این پایه&zwnj;های آسمانی و غیر زمینیِ کعبه است که محور جهان است، نه آنچه بر روی آن بنا شده. دلیل سوم را با توجه به نظر صوفیان درباره کعبه توضیح می&zwnj;دهد. آنها برای کعبه دو صورت جسمانی قایل&zwnj;اند: یکی کعبه سنگی که از خاک و گِل است و دیگری کعبه دل. بنابر چنین دیدگاهی قاعدتا تا هنگامی که دومی به سلامت باشد، آنچه بر سر دیگری بیاید چندان مایه نگرانی نخواهد بود. دلیل چهارم ناظر به این امر است که کعبه همان اندازه که واقعیتی مادی و جسمانی است حقیقتی عقلی نیز هست، و تخریب اولی در دومی اثری نخواهد داشت.</p>
<p>با اینکه ورود به داخل خانه کعبه مجاز است (هرچند به صورت محدود)، اما محل برگزاری آیین&zwnj;ها فضای بیرونیِ کعبه است. فصل چهارم به آئین اصلی کعبه، یعنی طواف اختصاص دارد. این فصل در سه بخش موضوع را پی می&zwnj;گیرد. بخش نخست به توصیف طواف و معناهایی که برای آن برشمرده&zwnj;اند می&zwnj;پردازد. بخش دوم به گزارش تجربه&zwnj;های حاجیان در سده&zwnj;های گذشته اختصاص دارد. در این بخش مخصوصا با تمرکز بر تجربه ابن عربی، تجربه آیینی-معمارانه از این بنا بررسی می&zwnj;شود. تجربه&zwnj;ای که در آن حاجی به مثابه عاشق با معشوق خود به وحدت می&zwnj;رسد. بخش سوم این فصل نیز ناظر به آن دسته از پژوهش&zwnj;های دانشگاهی است که کعبه را به مثابه نوعروسی تحلیل می&zwnj;کنند.</p>
<p>فصل پنجم و ششم به کعبه به مثابه خانه و مسکن می&zwnj;پردازد و عمل خانه بودن (housing) آن را توضیح می&zwnj;دهد. نویسنده در فصل پنجم در پی آن است که نشان دهد چگونه تهی بودنِ داخل خانه کعبه در خدمت کارکرد کعبه به مثابه نگهدارنده نظم نمادین اسلام عمل می&zwnj;کند. در آغاز این فصل گزارشی ارائه می&zwnj;شود از آنچه طبق منابع اسلامی پیش از ظهور اسلام در خانه کعبه نگهداری می&zwnj;شده است. اینکه کارکرد آنها چه بوده، و پیامبر در پیِ فتح مکه چه نوع مواجهه&zwnj;ای با آنها داشته است. در ادامه این فصل، گزارش منابع کهن درباره خارج کردنِ عمده اشیاء داخل خانه به دستور پیامبر بررسی می&zwnj;شود، و نگاره&zwnj;هایی از کعبه که این ادعا را تجسم می&zwnj;بخشند تحلیل می&zwnj;شود. در بخش پایانی فصل نیز نویسنده استدلال می&zwnj;کند که کعبه برای اسلام کارکردی مشابه نقطه گریزِ پرسپکتیو خطی برای مدرنیته را دارد: نگهدارنده نظم نمادین اسلام و شکل&zwnj;دهنده رمز و راز خانه.</p>
<p>فصل ششم به پوشش کعبه، کسوه، اختصاص دارد. نخست تاریخچه و وصف کسوه و نسبت آن با کعبه بیان&nbsp; می&zwnj;شود. این پرسش مطرح می&zwnj;شود که آیا کسوه جزء اصلی، لازم و جدایی&zwnj;ناپذیر کعبه بوده و یا در نتیجه تأملات بعدی به آن افزوده شده است؟ آیا کعبه را پنهان می&zwnj;کند و یا آن را ظاهر می&zwnj;سازد؟ نویسنده سپس با تکیه بر توصیف و تصویرگری کعبه توسط مسافران، حاجیان و نقاشان استدلال می کند که نحوه خاصی از آویختن کسوه، به زمان مشخصی در سال اشاره دارد که تصور می&zwnj;شود حضوری الهی در آن مسکن گزیده است.</p>
<p>کتاب دارای&nbsp;۵۸ تصویر است، از نقاشی&zwnj;های ایرانی در نسخه&zwnj;های کهن تا عکس&zwnj;ها و نقشه&zwnj;ها. از نظر غنای تصویری و کیفیت تصاویر می&zwnj;توان آن را با دو کتاب ذیل مقایسه کرد:</p>
<p dir="ltr">Tütüncü, Mehmet, and Atef Alshehri. 2020.&nbsp;Mekka and Medina maps and illustrations from 15th to 20th century.&nbsp;Heemstede: SOTA.</p>
<p dir="ltr">Porter, Venetia, and M. A. Abdel Haleem. 2012.&nbsp;Hajj: journey to the heart of Islam. Cambridge, Mass.: Harvard University Press.</p>
<p>فارغ از اینکه برخی استدلال&zwnj;های کتاب چه میزان قانع&zwnj;کننده باشد، تلاش نویسنده برای نزدیک شدن به یکی از مهم&zwnj;ترین بناهای اسلامی و بلکه مهم&zwnj;ترینِ آنها، از منظرهای مختلف و با تکیه بر آخرین یافته&zwnj;ها ستودنی است. با اینکه کتاب ادعا ندارد آخرین حرف را در زمینه کعبه می&zwnj;زند، اما می&zwnj;تواند نقطه شروع بسیار خوبی برای پژوهش&zwnj;های بعدی درباره این بنا باشد. پژوهش&zwnj;هایی که ابعاد الهیاتی، زیباشناسانه، معمارانه، عرفی، سیاسی و تاریخیِ آن را در کنار هم ببینند و دنبال کنند.</p>
<p>برای مشاهده نظرات پژوهشگرانی مانند کریستین لانگ، وندی شاو، و جاناتان بلوم درباره این کتاب بنگرید به&nbsp;<a href="https://edinburghuniversitypress.com/book-the-ka-ba-orientations.html" target="_blank" rel="noopener">صفحه معرفی</a>&nbsp;آن در تارنمای انتشارات دانشگاه ادینبورو. انجمن سلطنتی مطالعات آسیایی نیز جلسه&zwnj;ای مجازی برای معرفیِ کتاب با حضور بلوم برگزار کرده است. نویسنده در این جلسه به ویژه با تمرکز بر فصل سوم کتاب به گزارش یافته&zwnj;های خود می&zwnj;پردازد (این جلسه در&nbsp;<a href="https://www.youtube.com/watch?v=eKQz7cF2os0" target="_blank" rel="noopener">اینجا</a>&nbsp;در دسترس است).</p>
<p><strong>منابع</strong></p>
<p dir="ltr">Creswell, K.A.C. 1979.&nbsp;Early Muslim Architecture Umayyads A.D. 622-750, Hacker art books.</p>
<p dir="ltr">Meri, Yousef. 2011.&nbsp;Kaʻaba. Oxford University Press.</p>
<p dir="ltr">O&rsquo;Meara, Simon. 2020.&nbsp;The Kaʿba Orientations: readings in Islam&rsquo;s ancient house. Edinburgh: Edinburgh university press.</p>
<p dir="ltr">Sinclair, Susan (ed.). 2012.&nbsp;Bibliography of Art and Architecture in the Islamic World, Brill.</p>
<p dir="ltr">Tagliacozzo, Eric, and Shawkat M. Toorawa. 2016.&nbsp;The Hajj pilgrimage in Islam. New York, NY: Cambridge University Press.</p>
</div>
<div>&nbsp;</div>
<div>۱. با اینکه پژوهش&zwnj;هایی که در زبان&zwnj;های اروپایی درباره کعبه انجام گرفته است، از نظر شمار و تنوع به اندازه کارهای موجود درباره قبة&zwnj;الصخره نیست، اما اینجا و آنجا مقالات یا فصولی از کتاب&zwnj;ها را سراغ داریم که به این موضوع از زوایای مختلف پرداخته&zwnj;اند. درباره کعبه و حج مستندهای زیادی نیز ساخته شده است (برای فهرستی از 27 اثری که در سه دهه اخیر ساخته شده&zwnj;اند بنگرید به: Tagliacozzo, Toorawa, 2016: 331-332). شماری از پژوهش&zwnj;هایی که پیشتر چاپ شده&zwnj;اند از این قرار است[۲] (برای فهرست مفصل&zwnj;ترِ این آثار بنگرید به کتاب&zwnj;نامه پایانیِ اُمیرا):</div>
<div>
<p dir="ltr">Akkach, Samer. 2005. Cosmology and Architecture in Premodern Islam: An Architectural Reading of Mystical Ideas. Albany: SUNY Press, 179&ndash;93.</p>
<p dir="ltr">Creswell, K.A.C. 1951. The Ka&lsquo;ba in A.D. 608. Archaeologia, 94: 97-102.</p>
<p dir="ltr">Creswell, K.A.C. 1979. Early Muslim Architecture Umayyads A.D. 622-750,&nbsp; Hacker art books, vol 1, 1-5.</p>
<p dir="ltr">Finster, Barbara. 1991. &lsquo;Cubical Yemeni Mosques.&rsquo;, Proceedings of the Seminar for Arabian Studies, 21: 49&ndash;68.</p>
<p dir="ltr">Firestone, Reuven. 1990. Journeys in holy lands: the evolution of the Abraham-Ishmael legends in Islamic exegesis. Albany, N.Y.: State University of New York Press, 80-93.</p>
<p dir="ltr">Hawting, G. R. 1984. "&rsquo;We Were Not Ordered with Entering It but Only with Circumambulating It.&rsquo; "Ḥadīth" and "fiqh" on Entering the Ka&rsquo;ba." Bulletin of the School of Oriental and African Studies, University of London, 47, no. 2: 228-42.</p>
<p dir="ltr">Hawting, Gerald R. 1982. &ldquo;The Origins of the Muslim Sanctuary in Mecca.&rdquo; In Studies on the First Century of Islamic Society. Edited by G. H. A. Juynboll. Carbondale: Southern Illinois University Press, 23&ndash;47.</p>
<p dir="ltr">Hawting, Gerald R. 2003. &ldquo;Kaʿba,&rdquo; In Encyclopaedia of the Qur&rsquo;ān, Jane Dammen McAuliffe (ed.), Leiden, the Netherlands: Brill, vol. III, 75&ndash;80.</p>
<p dir="ltr">Jairazbhoy, Rafique Ali. 1962. &lsquo;The History of the Shrines at Mecca and Medina&rsquo;, The Islamic Review, 50 (1&ndash;2): 19&ndash;34.</p>
<p dir="ltr">Jairazbhoy, Rafique Ali. 1986. &lsquo;The Architecture of the Holy Shrine in Makkah&rsquo;, in Hajj in Focus, edited by Zafarul-Islam Khan and Yaqub Zaki. London: The Open Press, 151&ndash;69.</p>
<p dir="ltr">Khoury, Nuha. 1993. The Dome of the Rock, the Ka&lsquo;ba, and Ghumdan: Arab myths and Umayyad monuments. Muqarnas, 10: 57-65.</p>
<p dir="ltr">King, Geoffrey. 2002. &lsquo;The Prophet Muḥammad and the Breaking of the Jāhiliyyah Idols&rsquo;, in Studies on Arabia in Honour of G. Rex Smith, edited by John Healey and Venetia Porter. Oxford: Oxford University Press, 91&ndash;122.</p>
<p dir="ltr">King, Geoffrey. 2002. &lsquo;The Sculptures of the Pre-Islamic Haram at Makka&rsquo;, in Cairo to Kabul: Afghan Studies Presented to Ralph Pinder-Wilson, edited by Warwick Ball and Leonard Harrow. London: Milisende, 144&ndash;50.</p>
<p dir="ltr">King, Geoffrey. 2004. &lsquo;The Paintings of the Pre-Islamic Kaʿba&rsquo;, Muqarnas, 21: 219&ndash;29.</p>
<p dir="ltr">Al Mojan, Muḥammad b. Ḥusayn. 2010. The Honorable Kabah: Architecture and Kiswah, translated by Ghassan Rimlawi. Mecca: Al-Kawn Center.</p>
<p dir="ltr">Moreen, Vera B. 2000. &ldquo;Is[h]ma &rsquo;iliyat: A Judeo-Persian Account of the Building of the Ka&rsquo;ba.&rdquo; In Judaism and Islam: Boundaries, Communications, and Interaction: Essays in Honor of William M. Brinner. Edited by Benjamin H. Hary, John L. Hayes, and Fred Astren. Leiden, the Netherlands, and Boston: Brill, 185&ndash;199.</p>
<p dir="ltr">Munt, Harry. 2019. &rsquo;Kaʿba&rsquo;, In El3, vol. VI.</p>
<p dir="ltr">Nevo, Yehuda D., and Judith Koren. 1990. &ldquo;The Origins of the Muslim Descriptions of the Jahili Meccan Sanctuary.&rdquo; Journal of Near Eastern Studies, 49: 23&ndash;44.</p>
<p dir="ltr">Rubin, Uri. 1986. &ldquo;The Ka&rsquo;ba: Aspects of Its Ritual Functions and Position in Pre-Islamic and Early Islamic Times.&rdquo; Jerusalem Studies in Arabic and Islam, 8: 97&ndash;131.</p>
<p dir="ltr">Rubin, Uri. 1990. &ldquo;Hanifiyya and Ka`ba: An Inquiry into the Arabian Pre-Islamic Background of Din Ibrahim.&rdquo; Jerusalem Studies in Arabic and Islam, 13: 85&ndash;112.</p>
<p dir="ltr">Shalem, Avinoam. 2005. &lsquo;Made for the Show: The Medieval Treasury of the Kaʿba in Mecca&rsquo;, in The Iconography of Islamic Art: Studies in Honour of Robert Hillenbrand, edited by Bernard O&rsquo;Kane. Edinburgh: Edinburgh University Press, 269&ndash;83.</p>
<p dir="ltr">Shalem, Avinoam. 2013. &lsquo;The Four Faces of the Kaʿba in Mecca&rsquo;, in Architecture and Pilgrim-age, 1000&ndash;1500: Southern Europe and Beyond, edited by Paul Davies, Deborah Howard and Wendy Pullan. Farnham: Ashgate, 39&ndash;58.</p>
<p dir="ltr">Wensinck, Arent Jan. 1927. &rsquo;Kaʿba&rsquo;, In El1, vol. II, 584-592.</p>
<p dir="ltr">Wensinck, Arent Jan, and Jacques Jomier. 1997. &rsquo;Kaʿba&rsquo;, In El2, vol. IV, 317-322.</p>
<p dir="ltr">Wolfe, Michael (ed.). 1999. One Thousand Roads to Mecca: Ten Centuries of Travelers Writing about the Muslim Pilgrimage. New York: Grove.</p>
<p dir="ltr">از جمله ابعاد مهم در پژوهش درباره کعبه توجه به تفسیرهای عرفانی از آن است. پژوهش&zwnj;های ذیل نمونه&zwnj;ای از آثار در این زمینه است.</p>
<p dir="ltr">Corbin, Henri. 1986. Temple and Contemplation. Translated by Philip Sherrard and Liadain Sherrard. London: Kegan Paul International, in association with Islamic Publications.</p>
<p dir="ltr">Gril, Denis. 1995. &ldquo;Love Letters to the Ka&rsquo;ba: A Presentation of Ibn &rsquo;Arabi&rsquo;s T&acirc;j al-Ras&acirc;&rsquo;il.&rdquo; Journal of the Muhyiddin Ibn &rsquo;Arabi Society, 17: 40&ndash;54.</p>
<p dir="ltr">Lings, Martin. 2004. Mecca: From before Genesis until Now. Cambridge, UK: Archetype.</p>
<p>مقالات ذیل نیز به انعکاس تصویر کعبه در هنر دوره اسلامی می&zwnj;پردازند:</p>
<p dir="ltr">Blochet, Edgar. 1923. Note sur une tapisserie arabe du VIIIe si&egrave;cle. Journal of the Royal Asiatic Society, 613-617.</p>
<p dir="ltr">Erdmann, Kurt. 1959. Ka&rsquo;bah-Fliesen. Ars Orientalis, 3: 192-197.</p>
<p dir="ltr">Esin, Emel. 1983. Un anuscript illustr&eacute; repr&eacute;sentante les sanctuaires de la Mecque et M&eacute;dine et le Dome du Mi-radj, &agrave; l&rsquo;&eacute;poque des Sultans turcs Sel&icirc;m et Suleyman 1er (H.982-74/1516-66). Revue d&rsquo;Histoire Maghr&eacute;bine / Al-Majalla al-Tārīkhīya al-Maghāribīya, 10 / 31-32: 175-190.</p>
<p dir="ltr">Ettinghausen, Richard. 1934. "Die Bildliche Darstellung Der Ka&rsquo;ba Im Islamischen Kulturkreis." Zeitschrift Der Deutschen Morgenl&auml;ndischen Gesellschaft, 87 (n.F. 12), no. 3/4: 111-37.</p>
<p dir="ltr">Schweizer, Anton, and Avinoam Shalem. 2010. Translating visions: a Japanese lacquer plaque of the Haram of Mecca in the L.A.Mayer Memorial Museum, Jerusalem. Ars Orientalis, 39: 148-173.</p>
<p dir="ltr">Simpson, Marianna Shreve. 2010. "From Tourist to Pilgrim: Iskandar at the Ka&rsquo;ba in Illustrated Shahnama Manuscripts." Iranian Studies, 43, no. 1: 127-46.</p>
<p dir="ltr">Strika, Vincenzo. 1976. A Ka&lsquo;bah picture in the Iraq Museum. Sumer, 32: 195-201.</p>
<p dir="ltr">Strika, Vincenzo. 1979. A Ka&lsquo;ba picture from Mosul. Studies in the history of Arabia: Proceedings of the First International Symposium, Riyadh 1977, Volume I: (Sources for the history of Arabia), Part 1. Riyadh: University of Riyadh Press, 145-148.</p>
<p dir="ltr">Witkam, Jan Just. 1979. Enkele miniaturen van Mekka en Medina uit een viertal 19de - eeuwse Islamitische gebedenboeken. Antiek: Tijdschrift voor Liefhebbers en Kenners van Oude Kunst en Kunstnijverheid, 14 iv: 275-280.</p>
<p dir="ltr">این مقاله به برخی از نگاره&zwnj;های مکه و مدینه در چهار کتاب دعای اسلامی در قرن نوزدهم می&zwnj;پردازد.</p>
<p dir="ltr">Witkam, Jan Just. 2007. The battle of the images. Mecca vs. Medina in the iconography of the manuscripts of al-Jazūlī&rsquo;s Dalā&rsquo;il al-khayrātm. Theoretical approaches to the transmission and edition of Oriental manuscripts. Proceedings of a symposium held in Istanbul, March 28-30, 2001. Ed. Judith Peiffer, Manfred Kropp. Beirut: Ergon verlag W&uuml;rzburg in Kommission, (Beiruter Texte und Studien, 111), 67-82. + plates on 295-300.</p>
<p dir="ltr">Witkam, Jan Just. 2009. Images of Makkah and Medina in an Islamic prayer book. Ḥadīth al-Dār / Hadeeth ad-Dar: the Journal of Dar al-Athar al-Islamiyyah, 30: 27-32.</p>
<p>برخی کتاب&zwnj;ها و مقالات نیز به بررسیِ نقاشی&zwnj;هایی اختصاص دارند که به سفارش حاجیان مصری بر دیوار خانه&zwnj;های ایشان نقش می&zwnj;بسته و قصه&zwnj;هایی از سفر ایشان را بازگو می&zwnj;کرده است:</p>
<p dir="ltr">Michot, Jean. 1978. Les fresques du p&egrave;lerinage au Caire. AARP: Art and Archaeology Research Papers, 13: 7-21.</p>
<p dir="ltr">Michot, Jean. 1978. Pilgrimage frescoes in Cairo. Crossroads (Istanbul), 7: 12-19;40.</p>
<p dir="ltr">Michot, Jean. 1986. De bedevaart naar Mekka en de Ka&lsquo;ba volgens de fresco&rsquo;s op de huizen van de H&acirc;jj&icirc;s te Kairo. Tr. Leman, J. Motieven en symbolen in de Algerijnse Turkse en Egyptische volkskunst. Betekenisgeving in de Algerijns-Berberse tapijten en ceramiek, in de motieven op Turkse kousen en in de fresco&rsquo;s op de huizen van de pelgrims in Egypte. Brussels: Cultuur en Migratie, 69-102.</p>
<p dir="ltr">Parker, Ann, and Avon Neal. 2009. Hajj paintings folk art of the great pilgrimage. Cairo: American University in Cairo Press.</p>
<p>شماری از مقالات به بررسیِ پرده خانه کعبه اختصاص دارند:</p>
<p dir="ltr">Gouda, Abdelaziz. 1994. Die Ṭirāz-Werkst&auml;tten der Kiswa f&uuml;r die Ka&lsquo;ba in Makka: ein Beitrag zur islamischen Textilgeschichte. Der Islam, 71 ii: 289-301.</p>
<p dir="ltr">Lawrie, William. 2005. The coverings of the two holy mosques. Canvas: Art and Culture from the Middle East and Arab World, 1 v: 110-112; 126-127.</p>
<p dir="ltr">Shalem, Avinoam. 2015. &lsquo;The Body of Architecture: The Early History of the Clothing of the Sacred House of the Kaʿba in Mecca&rsquo;, in Clothing the Sacred: Medieval Textiles as Fabric, Form, and Metaphor, edited by Mateusz Kapustka and Warren Woodfin. Emsdetten: Edition Imorde, 173&ndash;87.</p>
<p dir="ltr">Tezcan, H&uuml;lya. 2007. Ka&lsquo;ba covers from the Topkapı Palace collection and their inscriptions. Word of God, art of man: the Qur&rsquo;an and its creative expressions. Selected proceedings from the International Colloquium, London ... 2003. Ed. Fahmida Suleman. Oxford: Oxford University Press, in association with the Institute of Ismaili Studies, (Qur&rsquo;anic Studies Series, 4), 227-238.</p>
<p>بازسازی&zwnj;های کعبه، اشیاء مرتبط با آن، و معرفی کتاب&zwnj;هایی که به آن پرداخته&zwnj;اند و موضوعاتی از این دست نیز در پژوهش&zwnj;های ذیل بررسی شده&zwnj;اند:</p>
<p dir="ltr">Esin, Emel. 1983. Episodes of the last restoration of the Ka&lsquo;bah (H.1039-40/1629-30). Islam Today / L&rsquo;Islam Aujourd&rsquo;hui / Al-Islām al-Yawm, 1: 21-25.</p>
<p dir="ltr">Esin, Emel. 1986. The renovations effected, in the Ka&lsquo;bah mosque, by the Ottoman Sultan Selim II (H.974-82 / 1566-74). La vie &eacute;conomique des provinces arabes et leurs sources documentaires &agrave; l&rsquo;&eacute;poque ottoman (Partie fran&ccedil;aise et anglaise). Tome III. &Eacute;tudes reunites et pr&eacute;sent&eacute;es par Abdeljelil Temimi. Zaghouan: Centre d&rsquo;&Eacute;tudes et de Recherches sur les Provinces Arabes &agrave; l&rsquo;&Eacute;poque Ottomane, 225-232.</p>
<p dir="ltr">Grabar, Oleg. 1985. Upon reading al-Azraqi. Muqarnas, 3: 1-7.</p>
<p dir="ltr">el-Hawary, Hassan Mohammed, and Gaston Wiet. 1985. Materiaux pour un corpus inscriptionum arabicum. Quatri&egrave;me partie: Arabie. Inscriptions et monuments de la Mecque: Ḥaram et Ka&lsquo;ba. Tome I (fascicule 1). Ed. Eliss&eacute;eff, Nikita. Cairo: Institut Fran&ccedil;ais d&rsquo;Arch&eacute;ologie Orientale (Memoires, CIX/1).</p>
<p dir="ltr">Milstein, Rachel. 1999. The evolution of a visual motif: the Temple and the Ka&lsquo;ba. Israel Oriental Studies, 19: 23-48.</p>
<p dir="ltr">Shaf&iacute;&rsquo;, Muḥammad. 1922. A description of the two sanctuaries of Isl&aacute;m by Ibn &lsquo;Abd Rabbihi (d. 940). &lsquo;Ajab&rsquo;nāmah. A volume of Oriental studies presented to Edward G.Browne on his 60th birthday. Ed. T.W.Arnold and Reynold A.Nicholson. Cambridge: University Press, 416-438.</p>
<p dir="ltr">Sourdel-Thomine, Janine. 1971. Clefs et serrures de la Ka&lsquo;ba. Notes d&rsquo;&eacute;pigraphie arabe. Revue des &Eacute;tudes Islamiques, 39: 29-86.</p>
<p>برای مشخصات تفصیلی&zwnj;تر برخی از این مقالات و کتاب&zwnj;ها بنگرید به&nbsp;۳۱ عنوانی که ذیل واژه &laquo;کعبه&raquo; در بخش نمایه&zwnj;های موضوعی کتاب&zwnj;شناسی هنر و معماری در جهان اسلام یاد شده است (Sinclair, 2012: 1/ 729 &amp; 2/ 568).</p>
</div>
<div>۲. برای نوشته&zwnj;های مرتبط در زبان&zwnj;های عربی و فارسی بنگرید به:</div>
<div>
<p>الرفاعی، عبدالجبار. ۱۳۸۵. معجم ما کتب فی&zwnj; الحج و&zwnj;الزیارة و&zwnj;المعالم&zwnj; المشرفة فی&zwnj; الحجاز. تهران: نشر مشعر (متن کتاب در&nbsp;<a href="https://books.rafed.net/view.php?type=c_fbook&amp;b_id=2587" target="_blank" rel="noopener">اینجا</a>&nbsp;در دسترس است)؛</p>
<p>السنیدی، عبدالعزیز بن راشد. ۱۴۲۳. معجم ما الف عن الحج: تاریخه، مناسكه، تنظیمه، طرقه، الرحلات الیه. ریاض: دارة الملک عبدالعزیز (کتاب را از&nbsp;<a href="https://archive.org/details/yxdd8" target="_blank" rel="noopener">اینجا</a>&nbsp;می&zwnj;توان دریافت کرد).</p>
<p>برای فهرستی از دیگر کتاب&zwnj;شناسی&zwnj;های این حوزه در زبان&zwnj;های عربی و فارسی بنگرید به: نصر ابراهیمی, اباذر. ۱۳۹۲. گزارشی از کتابشناسی های حج و زیارت. آینه پژوهش، ۲۴(۱۴۱)، ۹۳-۹۵.</p>
</div>
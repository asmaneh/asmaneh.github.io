--- 
title: "امتحان دولت و ملت: بررسی احوال ممتحن‌الدوله در آیینۀ دو اثر مکتوب" 
authors: abdollahzadeh 
types: blog 
featured: false
slug: ccrGB 
--- 
<p dir="RTL"><strong><span lang="AR-SA">درآمد</span></strong></p>
<p dir="RTL"><span lang="AR-SA">میرزا مهدی&zwnj;خان شقاقی ملقب به ممتحَن&zwnj;الدوله از اولین مهندسان معمار ایرانی است كه در فرنگ آموزش مهندسی دید.[</span><span lang="FA">۱] </span><span lang="AR-SA">او پس از تحصیل به ایران بازگشت و در کنار فعالیت در وزارت امور خارجه آثار شاخصی در معماری از خود به&zwnj;جا گذاشت. در این چند سطر می&zwnj;کوشیم با جستجو در دو اثر مکتوب و مهم از او، خاطرات ممتحن&zwnj;الدوله و مآثر مهدیه، در احوال او کنکاش کنیم</span><span dir="LTR">.</span></p>
<p dir="RTL"><strong><span dir="LTR">&nbsp;</span><span lang="AR-SA">از شیطنت کودکی تا مهندسی عمارات سلطنتی</span></strong></p>
<p dir="RTL"><span lang="AR-SA">میرزا مهدی&zwnj;خان شقاقی ملقب به ممتحن&zwnj;الدوله از اولین مهندسان معمار ایرانی است كه در سال </span><span lang="FA">۱۲۶۳</span><span lang="AR-SA">ق/</span><span lang="FA">۱۸۴۳</span><span lang="AR-SA">م در تهران، در محلۀ سنگلج، در خاندان شقاقی متولد شد. پدر او میرزارضاقلی&zwnj;خان شقاقی ابتدا مدتی درس طلبگی خوانده بود و سپس در کارهای دیوانی و درباری وارد شد. در زمان ناصرالدین&zwnj;شاه تاریخ&zwnj;نویسی نیز می&zwnj;کرد و به &laquo;تاریخ&zwnj;نویس ناصری&raquo; معروف شد. برهان جامع را تحریر کرد و پس از چندی وارد وزارت خارجه شد و تا سمت نیابت وزیر پیش رفت.[</span><span lang="FA">۲] </span><span lang="AR-SA">او از دوستان میرزاسعیدخان مؤتمن&zwnj;الملک وزیر امورخارجۀ زمان ناصرالدین&zwnj;شاه بود</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">میرزامهدی نخست در مكتبِ سرخانه تحصیل می&zwnj;کرد. پس از چندی، وارد مدرسۀ دارالفنون شد، که در آن زمان تازه تأسیس شده بود. اندکی بعد، به سبب شور و شری که داشت، از مدرسه فرار کرد. در سال </span><span lang="FA">۱۲۷۶</span><span lang="AR-SA">ق/</span><span lang="FA">۱۸۵۷</span><span lang="AR-SA">م (مطابق </span><span lang="FA">۱۲۳۶</span><span lang="AR-SA"> شمسی) در اثر یك سلسله اتفاقات، با پیشنهاد میرزایعقوب&zwnj;خان و وساطت میرزاسعیدخان وزیر، با اولین هیئت محصّلین به فرانسه (پاریس) اعزام شد.[</span><span lang="FA">۳] </span><span lang="AR-SA">این دوران ظاهراً در مجموع هشت سال به طول انجامید.[</span><span lang="FA">۴] </span><span lang="AR-SA">ابتدا دو سال تحصیلات مقدماتی را طی &shy;كرد و پس از شش ماه، امتحان مقدماتی ریاضی داد. پس از آن به مدرسه مركزی &laquo;صنایع و كارخانجات&raquo;[</span><span lang="FA">۵] </span><span lang="AR-SA">وارد شده و بعد از سه سال با دیپلم مهندسی &laquo;راه و پل&shy;&zwnj;سازی&raquo; فارغ&shy;التحصیل شد.[</span><span lang="FA">۶] </span><span lang="AR-SA">البته او در جایی علاوه بر مدرسه صنایع مركزی به مدرسه معماری پاریس نیز اشاره می&shy;&zwnj;كند.[</span><span lang="FA">۷] </span><span lang="AR-SA">با این حال توضیحی که درباره دروس و امتحان عملی می&zwnj;دهد، نشان می&zwnj;دهد رشتۀ تحصیلی او همان معماری است. كلاس&zwnj;&shy;های ایشان </span><span lang="FA">۴۰</span><span lang="AR-SA"> نفر شاگرد داشت و هر صبح با &laquo;لباس عمله&shy;&zwnj;ها&raquo; (روپوشی آبی رنگ بر روی جلیقه و شلوار) در هر كلاس آموزش عملی می&zwnj;دیدند. در انتهای هر سال از همۀ مفاد درسی امتحان می&zwnj;دادند؛ از جمله امتحان عملی كه شامل طراحی نقشۀ یك بنا بطور كامل می&zwnj;&shy;شد، به نحوی كه اگر نقشه به دست مجری داده شود از حضور مهندس معمار (آرشیتكت) مستغنی باشد.[</span><span lang="FA">۸] </span><span lang="AR-SA">میرزامهدی&shy;&shy;خان بعد از اتمام تحصیلات متوسطه و اخذ گواهی&zwnj;نامۀ مهندسی در سال </span><span lang="FA">۱۲۴۳</span><span lang="AR-SA"> ش./</span><span lang="FA">۱۸۶۴</span><span lang="AR-SA">م. به ایران بازگشت</span><span dir="LTR">.</span></p>
<p dir="RTL"><span lang="AR-SA">او در ایران دوران پرتلاطمی را پشت سر گذاشت. در ابتدا، به علت درگذشت پدر و مشکلات و بدخواهی نامادری، به اوضاع سختی دچار شد و چنان عرصه بر وی تنگ شد كه تا دم مرگ پیش رفت؛ ولی به یاری طبیبی یهودی و یك درویش و یكی از همسایگان نجات یافت. او برای گذران زندگی حتی به کارگری و فعلگی روی آورد. مهارتش در کار معماری به او کمک کرد در اندک زمانی برای خود کاری بیابد و درآمدی کسب کند. پس از مدتی، با دیدار اتفاقی و بخشش میرزاسعیدخانِ وزیر، دوباره به جایگاه خانوادگی&zwnj;اش بازگشت. کارش چندان بالا گرفت که به خدمت ناصرالدین&zwnj;شاه رفت و برایش قصر فیروزه را طراحی کرد. در همان ایام به وزارت خارجه راه یافت و میرزامهدی&zwnj;خان که آموزش مهندسی دیده بود، منشی و مترجمِ وزیر شد.[</span><span lang="FA">۹] </span><span lang="AR-SA">البته تلاطم زندگی میرزامهدی&zwnj;خان به همین&zwnj;جا ختم نشد و گهگاه به سعایتی گرفتار می&zwnj;شد و زحمتی می&zwnj;دید</span><span dir="LTR">.</span></p>
<p dir="RTL"><span lang="AR-SA">ممتحن&zwnj;الدوله بیش از </span><span lang="FA">۲۵</span><span lang="AR-SA"> سال در وزارت امور خارجه خدمت کرد. در طی این ایام، علاوه بر مترجمی وزیر، سمت&zwnj;ها و مأموریت&zwnj;های اداری دیگری هم عهده&zwnj;دار شد؛ از جمله نیابت دوم سفارت لندن، نیابت دوم وزارت امور خارجه (</span><span lang="FA">۱۳۰۰</span><span lang="AR-SA">ق.)، مستشاری وزارت امور خارجه، عضویت مجلس مشاوره (</span><span lang="FA">۱۳۲۹</span><span lang="AR-SA">ق.)، مأموریت ایتالیا برای خرید تخم ابریشم، مأموریت لندن برای قرارداد راه&zwnj;آهن حضرت عبدالعظیم، خدمت در سرحدات سیستان و افغانستان. همچنین کمیسری (مشاوره و نظارت) راه شوسۀ تهران- انزلی و نظارتِ مدرسۀ فلاحت را مدتی بر عهده داشت.[</span><span lang="FA">۱۰] </span><span lang="AR-SA">مدال&zwnj;های افتخار متعددی نیز دریافت کرد. [۱۱]</span></p>
<p dir="RTL"><span dir="LTR">&nbsp;</span><span lang="AR-SA">او سِمت &laquo;مهندس باغات و عمارات سلطنتی&raquo; را نیز کسب کرد؛ اما آنچنان که خود می&shy;&zwnj;گوید: &laquo;چون شهریه و علیق و حقوق نمی&shy;رسید بنده هیچ&shy;وقت در آن خدمت حاضر نمی&shy;شد[م] و شغل افتخاری بود [۱۲]</span><span dir="LTR">&nbsp;</span><span dir="LTR">&nbsp;</span></p>
<p dir="RTL"><span lang="AR-SA">ممتحن&zwnj;الدوله علاوه بر این سمت&zwnj;ها گهگاه کار معماری هم می&zwnj;کرد. موقعیت او به عنوان یک سیاستمدار و جایگاه و حضورش نزد وزرا و درباریان سبب می&zwnj;شد کار طراحی و ساخت بناهای مهمی به او محوّل شود؛ مانند مدرسه و مسجد سپهسالار، عمارات و سرسرای بهارستان (اندرونی و بیرونی باغی که بعدها مجلس شورای ملی مشروطیت شد)، طرح عمارات وزارتخانه&shy;&zwnj;ها برای اطراف میدان ارگ (این طرح به علت برکناری میرزاحسین&zwnj;خان سپهسالار هرگز اجرا نشد)، خانۀ معتمدالسلطنه، خانۀ سعدالدوله، عمارتی برای میرزاسیدموسی وزیر (بیرون دروازه قزوین)، خانۀ جدید میرزاسعیدخان وزیر. علاوه بر آن کارهای خُرد دیگر مانند ساخت پله برای سرسرای ورودی و نصب تلمبۀ آب هم گه&zwnj;گاه به او سپرده می&zwnj;شد. این فعالیت&zwnj;ها پراکنده انجام می&zwnj;شد. آنچنان که خود می&zwnj;گوید، گاهی تا چند سال کاری به او محوّل نمی&zwnj;شد و صرفا به امور وزارت خارجه مشغول بود</span><span dir="LTR">.</span></p>
<p dir="RTL"><strong><span dir="LTR">&nbsp;</span><span lang="AR-SA">خاطرات مهدی&zwnj;خان و مآثر مهدیه</span></strong></p>
<p dir="RTL"><span dir="LTR">&nbsp;</span><span lang="AR-SA">از ممتحن&zwnj;الدوله دو کتاب مهم به یادگار مانده است: یکی مآثر مهدیه، که مجموعه&zwnj;ای است از ترجمه و تألیف دربارۀ &laquo;تاریخچۀ تشکیل وزارت امور خارجه و اصول نوین در روابط بین&zwnj;الملل&raquo; و دربارۀ علم جغرافیا؛ دیگری خاطرات ممتحن&zwnj;الدوله که شامل زندگی&zwnj;نامۀ خودنوشتِ اوست. کتاب اول حاصل تجربیات و مطالعات او در طی این ایام در وزارت خارجه است. محتوای کل کتاب را می&zwnj;توان دو بخش کرد: بخش اول حاوی اطلاعاتی است که ممتحن&zwnj;الدوله دربارۀ تعریف دیپلماسی، شکلگیری وزارت خارجه در کشورهای اروپایی، سازوکار این وزارتخانه و نقش وزیر و سایر اعضای وزارتخانه، حقوق بین&zwnj;الملل دربارۀ تعامل میان کشورهای در صلح و جنگ گرد آورده و ترجمه کرده است. بخش دوم دربارۀ جغرافیا است؛ ابتدا تعریف و تاریخچه&zwnj;ای از جغرافیا و سیر تغییر وتکامل و عاملان آن در طی تاریخ آمده و سپس جغرافیا از سطح کهکشان و کرات تا سطح بلوک&zwnj;ها و آبادی&zwnj;های سرزمین ایران توضیح داده شده است. جغرافیای زمین و خورشید و سیارات، اقوام و نژادها و نسب آنها، نسب ایل قاجار و تاریخ آنها ــ که به شرح یک دورۀ کامل از تاریخ ایران از زمان باستان و اساطیری تاکنون انجامیده ــ ذکر اقوام و دولتهای سرزمین&zwnj;ها و قاره&zwnj;های مختلف، ذکر جغرافیای ایران شامل آب و هوا و کوه&zwnj;ها و رودها و حدود و جمعیت و قشون و ذکر بلوک و ایالات مختلف شامل جمعیت و جغرافیا و آداب و رسوم و زبان و درآمد و مالیات</span><span dir="LTR">.</span><span dir="LTR">&nbsp;</span></p>
<p dir="RTL"><span lang="AR-SA">کتاب دوم شرح احوال و افکار او از کودکی تا کهنسالی (زمان تألیف کتاب) است. کتاب در هفت فصل گرد آمده و هر فصل حاوی یکی از ادوار مهم زندگی میرزامهدی&zwnj;خان است. او ضمن شرح وقایع زندگی خود، وضعیت اجتماعی و سیاسی مملكت و به خصوص تهران آن روز و اخلاق و رفتار و اوصاف مقامات دولت و درباریان و اعیان و اشراف زمان سلطنت ناصرالدین شاه را تشریح کرده است. از این بابت، کتاب مشحون از حاشیه&zwnj;های پررنگتر از متن و اطلاعات متنوع است؛ از جمله اطلاعاتی دربارۀ معماری و معماران. [۱۳]</span></p>
<p dir="RTL"><span dir="LTR">&nbsp;</span><span lang="AR-SA">در ایامی كه ممتحن&zwnj;الدوله سرگذشت خود را می&zwnj;نوشت[</span><span lang="FA">۱۴]</span><span lang="AR-SA">، پس از مشروطه، مصادف با اوایل جنگ جهانی اول (</span><span lang="FA">۱۹۱۴-۱۹۱۸</span><span lang="AR-SA">م./ </span><span lang="FA">۱۲۹۳-۱۲۹۷</span><span lang="AR-SA"> ش.) بود. علاوه بر وضع نابسامان ایران آن روز ــ که او را از ناراحتی&zwnj;های دامنگیر مردم رنجیده&zwnj;خاطر کرده بود[</span><span lang="FA">۱۵]</span><span lang="AR-SA">ــ پیش&shy;آمدهای ناگوار و کشته شدن دو فرزندش، كیومرث مهدی&shy;قلی حصن&zwnj;السلطنه و محمدعلی شقاقی، بر تأثّرات روحی او افزوده و او را بیمار و زودرنج کرده بود.[</span><span lang="FA">۱۶] </span><span lang="AR-SA">ممتحن الدوله در سال </span><span lang="FA">۱۲۹۹</span><span lang="AR-SA">ه.ش./</span><span lang="FA">۱۳۲۷</span><span lang="AR-SA">ه.ق. (</span><span lang="FA">۱۹۲۰</span><span lang="AR-SA"> میلادی) در سن </span><span lang="FA">۷۲</span><span lang="AR-SA"> سالگی بر اثر شدت بیماری درگذشت و بنا به وصیتش در مقبرۀ خانوادگی واقع در صفائیۀ حضرت عبدالعظیم در جوار مدفن پسرش کیومرث حصن السلطنه به خاک سپرده شد. [۱۷]</span></p>
<p dir="RTL"><span dir="LTR">&nbsp;</span><span lang="AR-SA">ممتحن&zwnj;الدوله دو کتاب دیگر نیز تألیف کرده است: رجال وزارت خارجه در عهد ناصری و مظفری که درباره اعضای قدیم و عالی&zwnj;رتبۀ وزارت خارجه است؛ سخنان تاریخی بزرگان جهان و گوشه&zwnj;هایی از تاریخ باستان ترجمۀ مطالب گوناگون تاریخی و غیرتاریخی است و گویا عمده مطالب آن از دانشنامۀ بزرگ لاروس است. از قرار معلوم، ممتحن&zwnj;الدوله مقالاتی نیز در روزنامۀ اخبار وقایع اتفاقیه تهران و روزنامۀ عصر جدید داشته که از دست&zwnj;نوشته&zwnj;های آن تاکنون اطلاعی دردست نیست. [۱۸]</span></p>
<p dir="RTL"><strong><span lang="AR-SA">گرفتاری در احوال معماری و سیاست</span></strong></p>
<p dir="RTL"><span dir="LTR">&nbsp;</span><span lang="AR-SA">ممتحن&zwnj;الدوله هم معمار بود و هم اهل سیاست. هم طرح و نقشۀ بنا می&zwnj;ریخت و هم در وزارت خارجه فعالیت می&zwnj;کرد. پیشتر گفتیم که چون او رجل سیاسی بود و موقعیت حضور در کنار بزرگان و درباریان را داشت، کارهایی بعضا مهم به او ارجاع می&zwnj;شد؛ مانند ساختمان و مجموعۀ مجلس شورای ملی، مسجد و مدرسۀ سپهسالار، کاخ فیروزه. از نوشته&zwnj;های به&zwnj;جامانده از او، به نظر می&zwnj;رسد اینها دو ساحت مجزا از وجود او بودند. در هیچ یک از آثارش پیوند آگاهانه&zwnj;ای میان فعالیت سیاسی&zwnj;اش در وزارت خارجه با کار معماری برقرار نکرده است. او را نمی&zwnj;توان سیاستمداری دانست که درباره معماری سیاستگذاری&zwnj;ای کرده است. به نظر نمی&zwnj;رسد آموخته&zwnj;های او دربارۀ معماری فعالیت&zwnj;های سیاسی او را متأثر کرده باشد. حتی در اعزام او نیز برنامه&zwnj;ای برای چنین هدفی دیده نمی&zwnj;شود. میرزامهدی&zwnj;خان برای تحصیل دانش مهندسی به اروپا رفت؛ اما زمانی که بازگشت مترجم و کارمند وزارت خارجه شد. با این حال، پیوندهایی ناخواسته میان ساحت رجل سیاسی با مهندسی و فنِّ معماری در زندگی او پدیدار بود</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">میرزامهدی&zwnj;خانِ شقاقی هم اوصافی از اوضاع و احوال دربار و درباریان و خوی و کارشان آورده و هم توضیحات و شواهد بسیاری دربارۀ معماری و معماران در میان خاطرات اوست. به بیان دیگر، هم احوال درباریان را از خلال نَقل&zwnj;های او می&zwnj;توان شناخت هم احوال معماران را. جالب است که در خاطرات او هردو بدحال&zwnj;اند. ممتحن&zwnj;الدوله چند برخورد با استادکاران معمار را نقل کرده: در اولین کار فعلگی ساختمان[</span><span lang="FA">۱۹]</span><span lang="AR-SA">، سرِ حوضِ بزرگِ میدان ارگ[</span><span lang="FA">۲۰]</span><span lang="AR-SA">، در هنگام ترسیم کروکی با استاد حسن قمی، در ساخت مجموعۀ سپهسالار[</span><span lang="FA">۲۱]</span><span lang="AR-SA">، در ساخت مجموعۀ بهارستان[</span><span lang="FA">۲۲]. </span><span lang="AR-SA">جز استاد حسن قمی باقی را سخت ناتوان در کار خود یافته بود. درباریان نیز چنین بودند. کتاب خاطرات پر است از نادانی&zwnj;ها و بدخواهی&zwnj;ها و خرابی&zwnj;های اهل سیاست در این دوران؛ مانند ماجرای عزل او از عضویت سفارت فوق&zwnj;العاده به سعایت نصرالله&zwnj;خان دبیرالممالک، ماجرای ظلم علاءالدوله به او برای درخواست اجرت نصب یک تلمبه، ماجرای عزل میرزاحسین سپهسالار، ماجرای سفر ناصرالدین شاه و ماجراهای بیشمار دیگری که در این کتاب و دیگر کتب تاریخ مربوط به عصر قاجار به آن پرداخته&zwnj;اند. در روایت او از ایران آن روز، بسیاری از درباریان در کار خود قصور دارند و اهل زور و تزویرند. معماران هم اغلب از دانستن مهارتهای اولیه در انجام کار خود قاصرند و به ترفند و کلک کار خود را به پیش می&zwnj;برند. فتور در سیاست و معماری آن دوران، مانند دیگران ارکانش، آشکار است</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">با این همه، او به سرزمین و فرهنگ آبا و اجدادی&zwnj;اش سخت دلبسته است. هم در مآثر مهدیه و هم در خاطرات ممتحن&zwnj;الدوله می&zwnj;توان این دلبستگی را به کرّات یافت. او در خاطرات خود از فرنگی&zwnj;مآبی و علاقۀ بعضی به آداب فرنگیان و دوری ایشان از آداب مسلمانی گلایه می&zwnj;کند و توصیه به پایبندی به &laquo;عادات و اخلاق و شریعتِ&raquo; خودمان می&zwnj;کند و حتی امیدوار است با پایبندی به آیین مسلمانی، روزی ملّت ایران از آن خواری و مذلّت رهایی یابد.[</span><span lang="FA">۲۳] </span><span lang="AR-SA">ممتحن&zwnj;الدوله این اظهارات را در اواخر عمر و پس از وقوع انقلاب مشروطه نوشته است؛ یعنی هنگامی که فرنگی&shy;&zwnj;مآبی در پایتخت رونق دارد. در بخش دوم مآثر مهدیه، هنگام شرح جغرافیا و حدود و آب&zwnj;وهوای ایران، بسی به این آب و خاک می&zwnj;نازد و آن را منشأ تمدن و قدرت و سرچشمۀ علم و تربیت در جهان می&zwnj;داند. خاک آن را به غایت بارور و هوایش را خوش و بارانش را نافع می&zwnj;شمارد و اهالی این سرزمین و آب و خاک را بی&zwnj;همتا و شجاع و برتر از اهل اروپا می&zwnj;داند؛ برتری بی&zwnj;چون&zwnj;وچرای ایرانیان نه فقط بر خود آنها که بر هر سیاح و جهانگردی آشکار است.[</span><span lang="FA">۲۴] </span><span lang="AR-SA">به این ترتیب ممتحن&zwnj;الدوله تلاش می&zwnj;کند در ضمن بررسی جغرافیا، نوعی حس وطن&zwnj;دوستی و غرور ملی را به خواننده&zwnj;اش منتقل کند؛ آن هم در زمانه&zwnj;ای که همۀ ارکان ملک و ملت دچار فتور و عموم خرد و کلان مرعوب فرنگیان هستند و مرزهای جغرافیایی و فکری این سرزمین را فرنگیان تحدید می&zwnj;کنند. شاید جغرافیا عرصه&zwnj;ای است که آموزش مهندسی و دیپلماسی برای ممتحن&zwnj;الدوله به هم می&zwnj;رسد و ضمن تصویر کردن دوبارۀ سرزمینش می&zwnj;تواند این عقاید را بیان کند. این گرایش در میان تحصیلکردگان قجری نمونه&zwnj;های مشابهی دارد. [۲۵]</span></p>
<p dir="RTL"><span dir="LTR">&nbsp;</span><span lang="AR-SA">با این حال، همچنان گرفتاری&zwnj;ای در کار است. چنین سرزمین و مُلک و ملّتی با چنین استعدادی، چگونه و بر چه مبنایی قرار است تربیت و ترتیب یابد و شکوه دوبارۀ خود را بازیابد؟ این دوران آغاز اعزام کسانی به اروپا برای آموختن و کسب علم و فضائل بود. لیکن دانش&zwnj;آموختگانِ فرنگ عموماً با رفتار و اطوار فرنگی بازمی&zwnj;گشتند؛ حتی خود ممتحن&zwnj;الدوله هم رفتارهای فرنگی&zwnj;مآبانه داشت.[</span><span lang="FA">۲۶] </span><span lang="AR-SA">دردسرِ این رفتارها چندان بالا گرفت که نارضایتی شاه و توقف اعزام محصلان را در پاره&zwnj;ای از زمان در پی داشت.[</span><span lang="FA">۲۷] </span><span lang="AR-SA">گویی از این تحصیل انتظاری بود که برآورده نشد. اما گرفتاری ممتحن&zwnj;الدوله و بسیاری مانند او فراتر از تغییر رفتار است. مآثر مهدیه، کتابی که ممتحن&zwnj;الدوله ــ این مرد وطن&zwnj;پرست و متمایل به آداب مسلمانی ــ در باب سیاست نوشته، یکسره ترجمه&zwnj;ای از تألیفات فرانسوی است. او آداب سیاست را نعل به نعل از فرنگیان اخذ کرد و در این کتاب گرد آورد. بخش دوم کتاب و دانش جغرافیا و تاریخ جغرافیاشناسی&zwnj;اش را هم یکسره بر مبنای تتبّعات اروپاییان نوشته است. برای همین در تاریخچۀ او جغرافی&zwnj;دانان مسلمان و وطنی بیش از نیم صفحه و چند نام ناقص جایی ندارند. او از آرای بیرونی و خیام و خوارزمی و بسیاری دیگر خبر نداشت؛ چون خبر و دانش خود دربارۀ گذشتۀ وطن خود را هم از فرنگیان کسب می&zwnj;کرد. معماری کردن ممتحن&zwnj;الدوله هم دست کمی از سیاستش نداشت. پسند او و بسیاری از صاحب&zwnj;نامان همعصرش آمیخته و آموختۀ اسلوب اروپایی بود و آن را می&zwnj;ستود؛ چراکه اروپاییان مردمان شاخص و بارز روزگار بودند</span><span dir="LTR">:</span></p>
<p dir="RTL"><span lang="AR-SA">&laquo;به راهنمایی مرحوم حسنعلی&zwnj;خان امیرنظام گروسی از بنده دعوت نمود که طرحی شبیه به راه پله&zwnj;های عمارت سلطنتی بوکینگهام پالۀ لندن کشیده و به آنها ارائه دهم. من هم چون آن کاخ سلطنتی معظم لندن را دیده بودم نقشه را کشیده، دادم. بسیار بسیار مورد قبول و پسند افتاد و [...] هرکدام جداگانه مرا مورد لطف قرار دادند و به تشکر از اینکه عقیدۀ ایشان در مورد ساختمان پیشرفت نموده بود یک طاقه&zwnj; شال و صد تومان نقد به من داد.&raquo; [۲۸]</span></p>
<p dir="RTL"><span lang="AR-SA">ترتیب و تربیت ممتحن&zwnj;الدوله چه در معماری و چه در سیاست فرنگی&zwnj;مآبانه بود و خود بر فرنگی&zwnj;مآبی معترض. او حتی برای این اعتراض خود هم به عالِمان آن سوی عالَم استناد می&zwnj;کرد. این تعارض را چگونه می&zwnj;شود پاسخ گفت؟ وقتی تمام حدود جغرافیایی و فکری و فرهنگی و علمی این سرزمین مبتنی بر رأی و عمل فرنگیان است، چگونه می&zwnj;توان بر &laquo;فرنگی&zwnj;مآبی&raquo; شورید و از پایبندی به &laquo;عادات و اخلاق و شریعتِ خود&raquo; سخن گفت؟ او در زمانه&zwnj;ای سرشار از دوگانگی&zwnj;ها و تعارض&zwnj;ها می&zwnj;زیست. این دوگانگی&zwnj;ها و تعارض&zwnj;ها در رأی و عمل او دیده می&zwnj;شد و به سرگشتگی و کشمکش&zwnj;هایی در او می&zwnj;انجامید. گاهی حتی خودش بر این اوضاع می&zwnj;شورید؛ اما رهایی از آن نداشت</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">بیش از صدسال از زمان حیات میرزامهدی&zwnj;خان می&zwnj;گذرد. او با تذکره و کتابهایش آینه&zwnj;ای مقابلمان می&zwnj;گذارد تا به کمک آن احوال خود را بیازماییم و در آن مداقّه کنیم. آیا از این سردرگمی خلاصی یافته&zwnj;ایم یا هنوز چون مجنون و ناقه&zwnj;اش گرفتار و سردرگم هستیم؟ اگر هنوز گرفتاریم به کدام سو روی داریم و به کدام سو باید رو کنیم و کدام مسیر باید بپیماییم؟ پاسخ به این پرسش مجالی دیگر می&zwnj;طلبد؛ اما اگر چنین انسانی در پی استقلال و ارتقای پایگاه وجودی خویش است، باید به راه و تلاشی نو بیندیشد و طرحی نو دراندازد</span><span dir="LTR">.</span></p>
<p dir="RTL"><strong><span dir="LTR">&nbsp;</span><span lang="AR-SA">فهرست منابع</span></strong></p>
<p dir="RTL"><span lang="AR-SA">ممتحن&shy;&zwnj;الدوله شقاقی، میرزا مهدی&shy;خان. خاطرات ممتحن&zwnj;&shy;الدوله. به کوشش حسینقلی خانشقاقی. تهران: امیرکبیر، </span><span lang="FA">۱۳۶۲</span><span dir="LTR">.</span></p>
<p dir="RTL"><span lang="AR-SA">ــــــــ . مأثر مهدیه (درتاریخچۀ تشکیل وزارت امور خارجه و اصول نوین در روابط بین&zwnj;الملل). تهران: وزارت امورخارجه، </span><span lang="FA">۱۳۷۹</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">ــــــــ . مأثر مهدیه. نسخۀ خطی کتابخانۀ ملی. تهران: مرکز اسناد و کتابخانۀ ملی جمهوری اسلامی</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">الهی، امیرسعید. &laquo; مآثر مهدیه: نخستین اثر فارسی در قواعد دیپلماسی و حقوق بین&zwnj;الملل&raquo;. در کتاب ماه تاریخ و جغرافیا، ش</span><span lang="FA">۵۴</span><span lang="AR-SA">و</span><span lang="FA">۵۵ (</span><span lang="AR-SA">فروردین</span><span lang="FA">۱۳۸۱)</span><span lang="AR-SA">، ص</span><span lang="FA">۱۴- ۱۸</span><span dir="LTR">.</span></p>
<p dir="RTL"><span lang="AR-SA">کاشانی ثابت، فیروزه. &laquo;جغرافیای وطن&raquo;. در گفتگو، ش</span><span lang="FA">۲۱ (</span><span lang="AR-SA">پاییز</span><span lang="FA">۱۳۷۷)</span><span lang="AR-SA">، ص</span><span lang="FA">۱۵- ۲۳</span><span dir="LTR">.</span></p>
<p dir="RTL"><span dir="LTR">&nbsp;</span><span lang="AR-SA">شقاقی، میرزارضاقلی&zwnj;خان. یادگار پدر. به کوشش میرزامهدی&zwnj;خان شقاقی ممتحن&zwnj;الدوله. بی&zwnj;جا: </span><span lang="FA">۱۴۱۲</span><span lang="AR-SA">ق</span><span dir="LTR">.</span></p>
<p dir="RTL"><span dir="LTR">&nbsp;</span><strong><span lang="AR-SA">پی نوشت</span></strong></p>
<p>[۱] در بعضی منابع میرزامهدی&zwnj;خان را نخستین آرشیتکت یا معمار ایرانی می&zwnj;دانند که در فرنگ درس معماری خواند. با این حال، قبل از او میرزارضامهندس در زمان فتحعلی&zwnj;شاه به دستور عباس&zwnj;میرزا برای تحصیل در رشتۀ قلعه&zwnj;سازی و ساخت استحکامات به اروپا (انگلستان) اعزام شد. بعضی او را نخستین معمار درس&zwnj;خوانده در فرنگ می&zwnj;دانند. دربارۀ او نک: کریمیان، علی. &laquo;میرزارضا مهدس&zwnj;باشی از نخستین مهندسان ایرانی در عصر قاجار&raquo;. در گنجینۀ اسناد، ش۴۴ (زمستان۱۳۸۰).</p>
<p>[۲] یادگار پدر، ص۵- ۷.</p>
<p>[۳] خاطرات ممتحن&zwnj;الدوله، ص۳۵. فصل اول کتاب خاطرات ممتحن&zwnj;الدوله عموما ذکر شیطنت&zwnj;های کودکی&zwnj;اش است. سفر او به پاریس نیز نتیجۀ یکی از همین شیطنت&zwnj;ها است. میرزا مهدی بر اثر مزاحمت یکی از فراشّان شاهی در راه رفتن به مکتبخانه با تپانچه به صورت وی شلیک می&zwnj;کند. ابتدا قرار می&zwnj;شود دستش را قطع کنند؛ اما بعد با وساطت و پیشنهاد بعضی درباریان برای تحصیل و خدمت به میهن و دولت به فرانسه اعزام می&zwnj;شود.</p>
<p>[۴] خاطرات ممتحن&zwnj;الدوله، ص۲۴۸.</p>
<p dir="ltr">&nbsp;[5] &Eacute;cole Centrale des Arts Et Manifactures</p>
<p>ممتحن&zwnj;الدوله در معناي كلمه Arts از لغت &laquo;صنايع&raquo; استفاده كرده است. در مقدمه&shy;ای که فرزندش در ابتدای کتاب درباره وی نوشته نام مدرسۀ عالي &laquo;اكل نورمال- سوپريور دوپاري&raquo; (L&rsquo;ecole Normale Superieure de Paris) آمده است.</p>
<p>[۶] خاطرات ممتحن&zwnj;الدوله، ص۸۰-۸۱.</p>
<p>[۷] خاطرات ممتحن&zwnj;الدوله، ص۲۳۹.</p>
<p>[۸] خاطرات ممتحن&zwnj;الدوله، ص۸۰-۸۱.</p>
<p>[۹] در فصل چهارم خاطرات ممتحن&zwnj;الدوله مشروح ماجراهای پس از بازگشت آمده است.</p>
<p>[۱۰] مأثر مهدیه (درتاریخچۀ تشکیل وزارت امور خارجه و اصول نوین در روابط بین&zwnj;الملل)، ص&zwnj;هفده.</p>
<p>[۱۱] الهی، &laquo;مآثر مهدیه: نخستین اثر فارسی در قواعد دیپلماسی و حقوق بین&zwnj;الملل،&raquo;، ص۱۵.</p>
<p>[۱۲] خاطرات ممتحن&zwnj;الدوله، ص۲۵۰.</p>
<p>[۱۳] دربارۀ اطلاعات معماری کتاب به مقالۀ دیگری از نویسنده با این مشخصات رجوع کنید: &laquo;معمار دورۀ گذار: گاهی به خاطرات ممتحن&zwnj;الدوله&raquo;. در گلستان هنر، ش۱۵ (بهار۱۳۸۸). همچنین پایان&zwnj;نامه&zwnj;ای در این باره نیز با این مشخصات تنظیم شده: محمدرضا گراوندپور. &laquo;فرهنگنامۀ معماری میرزا مهدی خان&zwnj;شقاقی (ممتحن&zwnj;الدوله): مدخلی بر فرهنگنامۀ معماری دورۀ قاجار&raquo;. پایان&zwnj;نامۀ کارشناسی ارشد مطالعات معماری ایران. تهران: دانشگاه شهید بهشتی، ۱۳۸۹.</p>
<p>[۱۴] آنچنان که خود ممتحن&zwnj;الدوله می&zwnj;گوید تاریخی که تصمیم به نوشتن این مجموعه می&zwnj;کند ذيقعده ۱۳۳۳ق. (مطابق بهمن ماه ۱۲۹۲ شمسي- فوريه ۱۹۱۴ ميلادي) است. (خاطرات ممتحن&zwnj;الدوله، ص۵۴)</p>
<p>[۱۵] خاطرات ممتحن&zwnj;الدوله، ص۳۶.</p>
<p>[۱۶] كيومرث مهدي قلي ماژور حصن السلطنه ضمن مأموريت از طرف ژاندارمري كل كشور در كاروانسرايي نزديك يكي از دهات بين راه اراك در سال ۱۹۱۱م./۱۲۹۰ش. توسط یک كمونيست معروف، و محمد علي شقاقي در فرانسه در ابتدای جنگ جهانی اول در سنگرهاي جبهه آمين در ۱۹۱۴م./۱۲۹۶۳ش. در اثر اصابت گلوله&zwnj;هاي توپ آلمانی کشته شدند. مرگ سومين فرزند تحصيل كرده او نیز، موسوم به سرهنگ حسنعلي شقاقي، در وقايع سميرم نزديك اصفهان، اتفاق افتاد. (خاطرات ممتحن&zwnj;الدوله، ص۳۶.)</p>
<p>[۱۷] خاطرات ممتحن&zwnj;الدوله، ص۳۱۷.</p>
<p>[۱۸] الهی، &laquo;مآثر مهدیه: نخستین اثر فارسی در قواعد دیپلماسی و حقوق بین&zwnj;الملل،&raquo;، ص۱۶.</p>
<p>[۱۹] &laquo;به خانه&zwnj;ای ورود نمودیم که چهار دیوار آن را کشیده بودند و قبل از شروع به ساختمان بایستی در کوچه و کریاس ساخته شود. استاد بنا به ما دو نفر عمله امر نمود که گِل بسازیم و خود و شاگردش مشغول طراحی گشت که کریاس شش گوشه بنا نماید[...]. جناب استاد بنّا مدتها برای این طراحی و نقشه ریزی معطل بود. نزدیک به ظهر استاد فتحعلی نام معمار تشریف آورد و ایشان هم معطل ماند. این بنده نگارنده (آرشیتکت دیپلمه مدرسه عالی سانترال پاریس، واقعاً چه دنیایی است این مملکت عزیز ما؟) که این قبیل کارها را در سال اول مدرسۀ سانترال صنایع مرکزی پاریس دیده بودم هر قدر به استاد معمار و بنا اصرار کردم که این کار را به من رجوع نماید اعتنایی که نمی&zwnj;کرد سهل است بدحرفی هم می&shy;نمود [...]. از حسن اتفاق، صاحب خانه [...] وارد شد و استاد معمار را هدف ملامت نمود [...]. استادبنا متعرضانه به سید صاحب خانه اظهار داشت که مقصود ما از این معطّلی، کارِ صحیح کردن است و ِالّا عمله&zwnj;های ما نیز از معمارهای این شهر بیشتر کار بلد هستند و فریاد زد: آی پسرِ خان شاهسونها بیا این طراحی را انجام بده! بندۀ شرمنده فوراً کپۀ گل را کنار گذاشته ریسمان کار بنایی را از استاد خود گرفته یک چپ و راست زده و [...].&raquo; (خاطرات ممتحن&zwnj;الدوله، ص۱۶۶-۱۶۷)</p>
<p>[۲۰] &laquo;گاهی در میدان ارگ که مشغول ساختن حوض بزرگی بودند مشی می&shy;کردم و قدم می&shy;زدم. روزی که حوض مذکور تمام شده بود و آب انداخته بودند [...] محمدتقی&zwnj;خان معمارباشی [را ...] دیدم به دور حوض حرکت می&zwnj;کند و استاد علی بابا معمار قمی دنبال سرش و یک تراز بسیار عالی در دستش می&zwnj;باشد و محمدتقی&zwnj;خان معمارباشی به او فحش می&zwnj;دهد و به لهجۀ ترکی می&zwnj;گوید: مردیکه من به تو اسباب فرنگی دادم که سنگ حوض را درست کار بگذاری، فردا که شاه می&zwnj;آید اگر ببیند سنگها پست و بلند است دستت را می&zwnj;برد پدر سوخته! و استاد علی بابا بیچاره می&zwnj;گوید: خان به کاربردن این اسباب را به من یاد بده تا من عمل کنم و الّا سبک ایرانی &laquo;چشاب&raquo; گرفتن است که من گرفته&zwnj;ام غلظ شده است. تقصیر بزرگی حوض است.&raquo; (خاطرات ممتحن&zwnj;الدوله، ص۱۷۱-۱۷۲)</p>
<p>[۲۱] &laquo;واقعاً از این همه هوش و هنر بعضی افراد ایرانی بی&zwnj;نهایت شادمان شدم [...] معلوم شد نام این شخص استاد حسن معمار است و در این هنر و صنعت دارای علم طبیعی و خدادادی است، چنانکه مشکل&shy;ترین بناها را ترسیم و ساخته و در فن معماری و مهندسی و ساختن پل&shy;های مختلف و مناره&zwnj;ها [...] استاد زمان خودش است. [...] افسوسی که هست این است که پس از مراجعت از قم، مرحوم سپهسالار به خیال ساختن عمارات بهارستان و مسجد افتاد و طراحی و ساختن آن بناها به من رجوع گشت و من همین استاد حسن را جهت همکاری از قم به طهران آوردم [...] مرحوم آقاوجیه سپهسالار ثانی [...] متأسفانه این خدمت معماری را از او سلب نمود و به معماران خود رجوع نمود [...] متأسفانه در ایران در هر زمان کارها بواسطه و به وسیلۀ اشخاص نادان و منفعت&zwnj;پرست پیش رفته و می&zwnj;رود و عموم اعمال مملکتی و شخصی به غلط می&zwnj;گذرد.&raquo; (خاطرات ممتحن&zwnj;الدوله، ص۲۵۶-۲۵۸)</p>
<p>[۲۲] &laquo;سپهسالار میرزاحسین&zwnj;خان عهد کرد که پله&zwnj;های عمارت بهارستان را که من طرح و نقشه&zwnj;های آنها را کشیده و ساخته بودم از نمونۀ همین پله بسازد و چون [...] معماران نتوانستند ساختمان و پله&zwnj;ها را عمل نموده بسازند، بعدها مشیرالدوله یحیی&zwnj;خان [...] به توسط خود من نواقص پله&zwnj;های راهرو را تعویض و تعمیر نمود.&raquo; (خاطرات ممتحن&zwnj;الدوله، ص۲۸۶)</p>
<p>[۲۳] خاطرات ممتحن&zwnj;الدوله، ص۹۷-۹۸ و ۱۰۵ و ۱۰۶.</p>
<p>[۲۴] &laquo;اگر بخواهیم از حدود سالفۀ مملکت ایران ذکری کرده، قلم را به جریان آوریم، سخن به تطویل خواهد انجامید. لهذا بطور اختصار می&zwnj;گوییم و اظهر من الشمس است که تمامی سلطنت و عظمت و قدرت بدواً در این مُلک تولید گشته و در این مهد پرورش یافته است. مبدأ تربیت از این صفحه و منشأ جلالت از این قطعه و تربت است [...] ایران منبع علوم یونانیان و مصریان و چشمۀ تمدن و تربیت اروپاییان بوده است [...]&raquo; و &laquo;اهالی مملکت ایران [...] در دلاوری و تهوّر رجحان بر عموم اهالی کره داشتند و اگر آنها را به تحت قانون نظامی حالیۀ اروپا آورند می&zwnj;توان گفت که تمام دنیا را از به&zwnj;کار بردن آنها به چنگ آورند و با این وضع حالیه بعید نیست که یک فوج ایرانی [...] چندین فوج اروپایی را مدتها می&zwnj;توانند معطل کنند.&raquo; (مأثر مهدیه، نسخۀ خطی کتابخانۀ ملی، ص۲۸۱و۲۸۲و۲۸۸.)</p>
<p>[۲۵] کاشانی ثابت، &laquo;جغرافیای وطن&raquo;، ص۱۶و۱۷</p>
<p>[۲۶] خاطرات ممتحن&zwnj;الدوله، ص۲۲۰</p>
<p>[۲۷] به گفته ممتحن&shy;&zwnj;الدوله در سال ۱۸۶۷م. &laquo;[...] ناصرالدین&shy;&zwnj;شاه نسبت به شاگردان و محصلین فرنگ بی&shy;لطف گشته امر نموده بود که عموماً به ایران مراجعت نمایند و قدغن اکید گشت که دیگر کسی به فرنگ شاگرد نفرستد. چراکه یک یا دو نفر از شاگردان که مراجعت نموده بودند مفاد &lsaquo;من تشبه به قومٍ فهُوَ منهم&rsaquo; را در پایتخت اجرا داشته و آن پادشاه عمل آن&shy;ها را منافی عقاید مسلمانی دانسته عموماً را احضار فرمودند [...] با وجود این جسته جسته از خانواده&shy;ها شاگرد به فرنگ می&shy;فرستادند. لیکن در سال ۱۲۹۲[ق.]، که ناصرالدین شاه [...] به فرنگ عزیمت فرمود، یکی از امپراطوران همسایه به ایشان گفته بود: &lsaquo;هرقدر رعایای شما داخل تربیت وضع جدید شوند، همان&shy;قدر در داخله خودتان کاسته خواهد گردید.&rsaquo; این بود که بعد از مراجعت [...] کلیتاً راه اروپا بر محصلین ایرانی مسدود گردید.&raquo; (خاطرات ممتحن&zwnj;الدوله، ص۱۰۷)</p>
<p>[۲۸] خاطرات ممتحن&zwnj;الدوله، ص۲۸۲- ۲۸۳</p>
<p dir="RTL"><em><span lang="AR-SA">این مقاله با همین عنوان و با کمی تصرّف، پیشتر برای چاپ در شماره دوم مجلۀ بیناب (با موضوع معماری و سیاست) سپرده شده بود</span><span dir="LTR">.</span></em></p>
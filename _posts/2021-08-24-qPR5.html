---
title: "برگزاری جلسۀ دفاع از پایان‌نامۀ کارشناسی ارشد مطالعات معماری ایران| خانهٔ ملک در بازار تهران"
authors: asmaneh
types: news
featured: false
slug: qPR5
gallery:
- image_path: "/assets/img/posts/qPR5-1.jpg"
  title: ""

excerpt: "برگزاری جلسۀ دفاع از پایان‌نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی  خانهٔ ملک در بازار تهران|محمد صادق نجف‌زاده   استاد راهنما: دکتر زهرا اهری   داوران: دکتر محمد غلامعلی فلاح، دکتر نیلوفر رضوی  زمان: چهارشنبه ۳ شهریور ۱۴۰۰، ساعت ۱۰ صبح    "
---
<p>برگزاری جلسۀ دفاع از پایان&zwnj;نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی</p>
<p>خانهٔ ملک در بازار تهران|محمد صادق نجف&zwnj;زاده&nbsp;</p>
<p>استاد راهنما: دکتر زهرا اهری&nbsp;</p>
<p>داوران: دکتر محمد غلامعلی فلاح، دکتر نیلوفر رضوی</p>
<p>زمان: چهارشنبه ۳ شهریور ۱۴۰۰، ساعت ۱۰ صبح</p>
<p>&nbsp;</p>
<p>خانه&zwnj;ٔ ملک در بازار تاریخی تهران قرار دارد. ملک در سال ۱۲۹۷ خورشیدی این خانه را برای تأسیس کتابخانه و موزه شخصی خود در نظر گرفت؛ و در سال ۱۳۱۶ بعد از افتتاح رسمی کتابخانه خصوص&zwnj;اش در خانهٔ بازار، آن را با تمام اسباب و اثاثیه وقف آستان قدس رضوی کرد. در این پایان&zwnj;نامه کوشیدیم با توجه به نحوه استفاده توأمان از خانه برای فضای کتابخانه و موزهٔ ملی ملک و سکونت ملک به شناختی از مجموعهٔ خانه و روابط موجود&nbsp; بین عرصهٔ خصوصی و عمومی دست پیدا کنیم.</p>
<p>ما در این تحقیق با رجوع به کالبد خانهٔ بازار، اسناد تاریخی کتابخانه و موزهٔ ملّی ملک، تاریخ شفاهی زندگی حسین آقا ملک، جراید و مکتوبات به توصیف کالبد خانهٔ بازار و تغییرات آن، شرح نحوه شکل&zwnj;گیری کتابخانه و موزهٔ ملّی ملک و تأثیر آن بر کالبد خانه، بررسی نحوه و میزان سکونت او در خانهٔ پدری&zwnj;اش پرداختیم.&nbsp;</p>
<p>حسین آقا در طول پنجاه سالی که این خانه را در اختیار داشت یکی از عمارت&zwnj;های خانه را تخریب و یک عمارت نوساز برای کتابخانه و قرائتخانه ساخت. همچنین وی تالار&zwnj;های عمارت بیرونی خانه را با ویترین&zwnj;های نمایش آثار تاریخی تبدیل به موزه کرد. ملک با وجود این که خانهٔ پدری&zwnj;اش را تبدیل به یک کتابخانه و موزهٔ عمومی کرده بود در این خانه منزل داشت.&nbsp;</p>
<p>در فصل اول این پژوهش به بررسی کالبد خانهٔ ملک و تغییرات آن پرداختیم. در فصل دوم تلاش کردیم خانه و نحوه زندگی ملک در خانه بازار را از منظر کتابخانه و موزه ببینیم. و در فصل سوم به شرح و بررسی نحوه و میزان سکونت حاج حسین آقا در خانهٔ بازار پرداختیم. در این فصل با تفصیل بیشتری در مورد نحوه و فضاهای سکونت ملک در خانه&zwnj;ٔ پدری و دیگر افرادی که در این خانه اقامت داشتند و تأثیراتی که حضور کتابخانه و موزه بر نحوه زندگی ملک در خانه داشت صحبت کردیم.</p>
<p>&nbsp;</p>
<p>🔸از این پیوند می&zwnj;توانید از طریق برنامۀ ادوبی کانکت به صورت مهمان در جلسه شرکت کنید:</p>
<p>http://194.225.24.96/defa-memari-4</p>
<p>&nbsp;</p>

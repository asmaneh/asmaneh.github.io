--- 
title: "گادامر برای معماران" 
authors: پل کیدر؛ ترجمۀ زهرا برادران 
types: bap 
categories: asmaneBooks 
tags: گادامر برای معماران,فلسفه معماری,فلسفه و معماری,گادامر,پل کیدر,زهرا برادران,هانس گئورگ گادامر,هنر و زیبایی شناسی,رویکرد هرمنوتیک به معماری 
featured: false
featureImg: "/assets/img/posts/SDRjy.jpg" 
slug: SDRjy 
gallery: 
- image_path: "/assets/img/posts/SDRjy.jpg" 
  title: "گادامر برای معماران" 
 
--- 
<p style="text-align: justify;">هانس-گئورگ گادامر یکی از برجسته&zwnj;ترین متفکران اروپایی قرن بیستم بود. فلسفهٔ او مخصوصا به کشف متداول&zwnj;ترین الگوهای تجربه و تفکر - که هرگاه مردم در جستجوی فهم جهان و یکدیگر هستند، زمانی که متون یا دیگر نمودهای معنا را تفسیر می&zwnj;کنند و هنگامی که هنر یا طبیعت را به گونه&zwnj;ای فریبنده، لذت&zwnj;بخش و معنادار تجربه می&zwnj;کنند، رخ می&zwnj;دهد - اختصاص دارد. گرچه گادامر به&zwnj;طور خاص دربارهٔ معماری کم نوشته است، نوشته&zwnj;های او در باب هنر و زیبایی&zwnj;شناسی گسترده&zwnj; است و نقشی محوری در برنامهٔ کلی فلسفی او بازی می&zwnj;کند. به همین علت، در طول دهه&zwnj;ها، اندیشهٔ او بر طیف گسترده&zwnj;ای از معماران و نظریه&zwnj;پردازان معماری نفوذ داشته است. یک رویکرد هرمنوتیک به معماری، الگوی هرمنوتیک تفکر و تجربه را در حوزه&zwnj;های مختلف حرفهٔ معماری کشف می&zwnj;کند. این الگو ممکن است در فعالیت آفرینشگرانهٔ معمار و فهم زیباشناختی آفرینش&zwnj;های او یافته شود. شاید در راهی که معماران برای شناخت سنت&zwnj;های معماری و نوشته&zwnj;های معمارانه دنبال می&zwnj;کنند، نهفته باشد. می&zwnj;شود آن را در مسیری که همهٔ کسانی که در پیشهٔ معماری همکاری می&zwnj;کنند (کارفرمایان، جامعه، بساز و بفروشان، مدیران و طراحان)، همدیگر را درک کرده و با یکدیگر کار می&zwnj;کنند، یافت.</p>
<p style="text-align: justify;">به قول وسلی، نسبت معماری به فرهنگ همچون کتاب است به سواد. همین اهمیت معماری از جهت فرهنگی است که بسیاری از دانشجویان را به سوی این رشته جذب می&zwnj;کند. آن&zwnj;ها احساس می&zwnj;کنند که معماری فقط جذاب و لذت&zwnj;بخش نیست، بلکه برای زندگی مهم است. معماری می&zwnj;تواند، به روش خودش، در غنی کردن یک اجتماع و نمایش اهمیت آن جامعه مشارکت کند. این ساحت معنا، بخشی از چیزی است که معماری را به فلسفه نزدیک می&zwnj;کند، اما نیاز نیست کسی دانشجوی یکی از دو رشتهٔ فلسفه یا معماری باشد تا در حدودی بفهمد که معماری، حامل معانی عمیق انسانی است.</p>
<p>&nbsp;</p>
<p style="text-align: right;">کیدر، پل. <em>گادامر برای معماران</em>. ترجمه زهرا برادران. تهران: فکر نو، ۱۳۹۶.</p>
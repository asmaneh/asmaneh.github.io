--- 
title: "شهرِ تسخیرناپذیر" 
authors: tavalaeian 
types: blog 
featured: false
slug: V2Uz 
--- 
<p>قصه&zwnj;خوان نمایشنامۀ فتحنامۀ کلات[۱] داستان را با گفتن &laquo;از پهلوانان ریگزار و سواران اژدها پیکر و اسبان بی&zwnj;سوار&raquo; شروع می&zwnj;کند، با آوردن نام دو پهلوان &laquo;توی خان&raquo; و &laquo;توغای خان&raquo; که پس از فتحی مشترک سر غنیمت&zwnj;های آن به بحث افتاده&zwnj;اند؛ بحث بر سر اینکه آخرین جنازه از آن چه کسی است. اما زود مشخص می&zwnj;شود که موضوع چیز مهم&zwnj;تری است. البته تصاحب آخرین جنازه است که افتخار هرجنگی را رقم می&zwnj;زند اما توی&zwnj;خان فرمانروای کلات و توغای خان حاکم بلخ بامیان کینه&zwnj;ای قدیمی دارند. آنچه توی&zwnj; خان به تعدادی کشتۀ بیشتر به دست آورد و توغای خان از آن باز ماند &laquo;کلات&raquo; بود و دختر فرمانروایش که به فرمان پدر همچون غنیمتی جنگی به سرای توی خان رفت. حالا توی خان باید ثابت می&zwnj;کرد که لایق آن فتح بوده و توغای خان می&zwnj;خواست آنچه باخته را به دست آورد: کلات و قلب دختر حاکم پیشین را. بحث بر سر یک &laquo;شهر&raquo; بود و زنی که توغای خان می&zwnj;پنداشت به دست آوردنش در گرو به دست آوردن شهر است.</p>
<div>
<div>
<p>کلات، در قلمرویی گسترده، &laquo;از رود آلان تا قره&zwnj;رود[۲] و از دریای بسته تا دریای منقلب&raquo; واقع بود. جایی که طول آن هفت طلوع آفتاب تا غروب بود اگر که تک&zwnj;سواری گُرد بر اسبی خستگی&zwnj;ناپذیر و تیزرونده می&zwnj;تاخت[۳]. کلات قلب تپندۀ دشتی بود با اوبه&zwnj;ها و یورت&zwnj;ها، با سیاه&zwnj;چادر و بیشه&zwnj;زارِ شکار و پشته&zwnj;ها و آبادی&zwnj;هایی که حصار و کنگره داشتند[۴]. به کلات لقب شهر زمین&zwnj;ها و راه&zwnj;های تو در تو داده بودند، شهر حصار در حصار، شهری با شش در و دروازه[۵]. با همین موقعیت و حصار هفت لایه و هم&zwnj;دل شدن مردمان بود که شهرِ راه&zwnj;های زیرزمینی ده سال از دست مغول محفوظ ماند. مغول&zwnj;ها حتی شش ماهی برگرد حصارش معطل ماندند تا در نهایت حاکمش سفیر فرستاد و صلح خواست. و بعد به توی خان فاتح گفت: &laquo;کلات اینک توراست، چرا ویرانش کنی؟ مردمان تورایند، چرا سر از تن جدا کنی؟&raquo;[۶] توی&zwnj;خان فاتح خواست که در آن صلح پیمانی ناگسستنی آورده شود و حاکم کلات گفت &laquo;گران&zwnj;بهاترین گوهر زندگانیم &ndash; دخترم، آی&zwnj;بانو!&raquo;[۷]</p>
<p>این اولین بار در دنیای تاریخ و اسطوره و ادبیات نیست که سرنوشت شهری با زندگی زنان و دختران حاکمانش گره می&zwnj;خورد. فتح شهر، فتح همۀ دارایی&zwnj;هایش است و زنان هم غنیمتی چون دیگر اموال. غنیمت&zwnj;هایی که پیمان&zwnj;&zwnj;های مردان فاتح و مغلوب را محکم می&zwnj;کنند. &laquo;آي بانو&raquo; شاید در ابتدای داستان گروگانی باشد که عهد پدر و بقای کلات را تضمین می&zwnj;کند اما در نهایت او &laquo;ناجی&raquo; کلات است. قهرمان روایتی که بهرام بیضایی تصویر می&zwnj;کند زنی است که مثل آناهیتا، الهۀ جنگاوری[۸]، زرۀ جنگ به تن می&zwnj;کند تا دست مغولان را از قلعۀ کلات کوتاه کند و شهر را نجات دهد. راز موفقیت او هم در خردورزی اوست و رازی که از پدر به امانت داشته و حتی بر همسر نیز فاش نکرده است: راه مخفی کلات. کلات پر از کوچه&zwnj;ها و گذرها و راه&zwnj;هائي بود که هریک به چهار راه می&zwnj;رسیدند[۹]. در چنین شهری حتی اگر هفت حصار یکی از پس دیگر می&zwnj;شکستند، گذر از راه&zwnj;های تو در تو کار هرکسی نبود. بلدِ راه می&zwnj;خواست یا آنکه آن راه مخفیِ زیرزمینی را بدانی که از بیرون دروازه به قلب دیوان&zwnj;خانه می&zwnj;رسید. آی&zwnj;بانو این راه را می&zwnj;دانست و به همین دلیل در این قصه نه فقط با الهۀ جنگاوری که با ایزدبانوی خرد و آگاهی نیز پیوند خورده است[۱۰]. خرد او باعث پیروزی در جنگ و موجب رهایی کلات و کلاتیان می&zwnj;شود.</p>
<p>اگر بخواهم تعابیر فمنیستی و اسطوره&zwnj;شناسی پشت این داستان را کنار بگذارم و از دید فردی علاقه&zwnj;مند به تاریخ معماری و شهرسازی به آن نگاه کنم باید بگویم نیمی از جذابیت آن برایم در تصور کلاتی است که در این نمایشنامه به تصویر کشیده شده است. کلاتی که بر حسب اطلاعات متن نمایشنامه و با فرض نزدیک بودنش به بلخ می&zwnj;توان گفت احتمالا جائی در مرز ایران و افغانستان کنونی بوده است. شهری که با هفت حصار و کوچه&zwnj;ها و گذرگاه&zwnj;های در هم&zwnj;تنیده که به قلعه یا دیوان&zwnj;خانه&zwnj;ای در مرکز می&zwnj;رسد، از یک طرف آن ساختار مرکز&zwnj;گرای شناخته شده از شهرهای تاریخی &nbsp;را در ذهنم تداعی می&zwnj;کند و از طرفی دیگر تصویر هزارتوهای ساخته شده از دیوارهای بلند بتنی که در فیلم&zwnj;ها نشان می&zwnj;دهند. کلات در ذهنم هزارتویی است با دیوارهای خشتی و معبرهای باریک که اهالی&zwnj;اش آن را خوب بلدند و غریبه&zwnj;ها به چشم برهم&zwnj;زدنی در آن گم می&zwnj;شوند. با چنین تصویری بسیار کنجکاوم که بدانم این کلات همان &laquo;کلات نادری&raquo; است که می&zwnj;شناسیم یا نه. در مقاله&zwnj;ای که دربارۀ &laquo;کتیبۀ نادری کلات و ارزش تاریخی آن&raquo;[۱۱] نوشته شده آمده است: &laquo;کتیبۀ نادری در مدخل غربی دژ کلات، آنجایی که موسوم به تنگۀ ارغوانشاه است، در سینۀ کوهی بلند (سمت راست) حک شده است. ارتفاع کتیبه از زمین حدود ۱۵ متر و دارای اشعاری به زبان ترکی &ndash; فارسی (بیشتر ترکی) است&raquo;[۱۲]. شاید با بهره&zwnj;گیری از نام&zwnj;گذاری تنگه&zwnj;ای به نام &laquo;ارغوانشاه&raquo;[۱۳] و با استناد به این نقل از مقاله که می&zwnj;گوید &laquo;تیمور هم در فتح کلات زحمت زیادی متحمل شد&raquo;[۱۴] بتوان احتمال داد که کلات مورد نظر بیضایی احتمالا همان کلاتی است که دو سه قرن بعد مورد توجه نادرشاه واقع قرار گرفته است. به نوشتۀ مقاله کتیبه به احتمال زیاد مربوط به دوران پادشاهی نادر و هم&zwnj;زمان با شروع احداث سایر بناهای کلات به دستور نادر است. بنابراین با توجه به همین اطلاعات محدود احتمال آن&zwnj;که کلات ترسیم شده در نمایشنامه همان ساختار کالبدی کلات نادری را داشته باشد کم است[۱۵]. به هر ترتیب حتی اگر نتوانیم بین کلاتِ بهرام بیضایی و کلاتِ واقعی نسبتی معنادار برقرار کنیم و ردپای اندکی از آن در تاریخ بیابیم، خواندن و تصور آن در فضای ادبیات و اسطوره خالی از لطف نیست. شهری که جنگاوران صحرا نمی&zwnj;توانند فتحش کنند چون حریفِ پنهان شده در کوچه&zwnj;های تو در تویش را نمی&zwnj;بیینند. در پیچ هر گذرش، ای بسا دامی است و دستی از غیب سنگ جفا می&zwnj;افکند[۱۶]. نمی&zwnj;دانند مرگ&zwnj;شان از کدام را می&zwnj;رسد، از پس دیواری یا گذری یا بن&zwnj;بستی یا کوچه&zwnj;ای. ساختار فضاییِ آشنادوستی که غریبه&zwnj;ها را می&zwnj;راند اگر قصد ویرانی&zwnj;اش را داشته باشند. فاتحانی که در نهایت نمی&zwnj;فهمند کلات را فتح کرده&zwnj;اند یا مغلوب فضا و مردمانش شده&zwnj;اند؛ به گفتۀ خودشان چگونه می&zwnj;توان در شهری امید زندگی داشت وقتی مردمانش را بر خود انگیخته&zwnj;ای[۱۷]؟!</p>
<p>&nbsp;</p>
</div>
</div>
<div style="padding-right: 40px;"><span style="font-size: 10pt;">۱. بیضایی، بهرام. ۱۳۸۰. فتحنامۀ کلات. تهران: انتشارات روشنگران و مطالعات زنان</span></div>
<div style="padding-right: 40px;"><span style="font-size: 10pt;">۲. این&zwnj; اسامی در متن نمایشنامه آمده&zwnj;اند و دربارۀ واقعی بودنشان و اینکه آیا نام دیگری هم دارند اطلاع دقیقی به دست نیاوردم.</span></div>
<div style="padding-right: 40px;"><span style="font-size: 10pt;">۳. بیضایی ۱۳۸۰، ۲۹ و ۳۰</span></div>
<div style="padding-right: 40px;"><span style="font-size: 10pt;">۴. همان، ۳۰</span></div>
<div style="padding-right: 40px;"><span style="font-size: 10pt;">۵. همان، ۲۷</span></div>
<div style="padding-right: 40px;"><span style="font-size: 10pt;">۶. همان، ۸۴</span></div>
<div style="padding-right: 40px;"><span style="font-size: 10pt;">۷. همان، ۸۴</span></div>
<div style="padding-right: 40px;"><span style="font-size: 10pt;">۸. ن.ک به : وهابی دریاکناری، رقیه و مریم حسینی. ۱۳۹۵. &laquo;تصویر ایزدبانوان در روایت&zwnj;های داستانی بهرام بیضایی&raquo;، مجلۀ زن در فرهنگ و هنر ۳: ۳۱۷ &ndash; ۳۳۲.</span></div>
<div style="padding-right: 40px;"><span style="font-size: 10pt;">۹. بیضایی ۱۳۸۰، ص ۱۰۲</span></div>
<div style="padding-right: 40px;"><span style="font-size: 10pt;">۱۰. ن.ک به : وهابی دریاکناری، رقیه و مریم حسینی. ۱۳۹۵. &laquo;تصویر ایزدبانوان در روایت&zwnj;های داستانی بهرام بیضایی&raquo;، مجلۀ زن در فرهنگ و هنر ۳: ۳۱۷ &ndash; ۳۳۲.</span></div>
<div style="padding-right: 40px;"><span style="font-size: 10pt;">۱۱. ن.ک : وثوق مطلق، رجب&zwnj;علی. ۱۳۸۴. &laquo;کتیبۀ نادری و ارزش تاریخی آن&raquo;. مجلۀ پژوهش&zwnj;نامۀ تاریخ ۱: ۹۵- ۱۲۰.</span></div>
<div style="padding-right: 40px;"><span style="font-size: 10pt;">۱۲. همان&nbsp;</span></div>
<div style="padding-right: 40px;"><span style="font-size: 10pt;">۱۳. یکی از امرای دودمان &laquo;جانی&zwnj;قربانی&raquo; که به همراه سربداران در سرنگونی مغولان در ایران همکاری کردند. او خراسان شمالی را تصرف کرد و جانشینانش کلات را مرکز فرماندهی خود قرار دادند و در دربند کلات بارویی به شکل مخروط ناقص ساختند.(از ویکی&zwnj;پدیای فارسی)</span></div>
<div style="padding-right: 40px;"><span style="font-size: 10pt;">۱۴ ن.ک : وثوق مطلق، رجب&zwnj;علی. ۱۳۸۴. &laquo;کتیبۀ نادری و ارزش تاریخی آن&raquo;. مجلۀ پژوهش&zwnj;نامۀ تاریخ ۱: ۹۵- ۱۲۰.</span></div>
<div style="padding-right: 40px;"><span style="font-size: 10pt;">۱۵. واضح است که ساختار کالبدی شهر کلات در زمان حملۀ مغول و پرسش&zwnj;های مربوط به آن می&zwnj;تواند موضوع پژوهشی مستقل در حوزۀ تاریخ معماری باشد اما پرداختن به چنین پرسش&zwnj;هایی موضوع این یادداشت نیست.</span></div>
<div style="padding-right: 40px;"><span style="font-size: 10pt;">۱۶. بیضایی ۱۳۸۰، ۱۲۴</span></div>
<div style="padding-right: 40px;"><span style="font-size: 10pt;">۱۷. همان، ۱۲۰</span></div>
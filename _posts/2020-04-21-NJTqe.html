--- 
title: "شهرهای مخروبه: جامعه‌شناسی تاریخی ویرانه‌ها| مارتین دیوکا" 
authors: asmaneh 
types: bap 
categories: book 
tags: مارتین دیوکا,تاریخ شهر 
featured: false
featureImg: "/assets/img/posts/NJTqe.jpg" 
slug: NJTqe 
gallery: 
- image_path: "/assets/img/posts/NJTqe.jpg" 
  title: "شهرهای مخروبه: جامعه‌شناسی تاریخی ویرانه‌ها| مارتین دیوکا" 
 
--- 
<p>به ما یاد داده&zwnj;اند که به ویرانه&zwnj;ها به مثابۀ اشیای تاریخی فکر کنیم که مربوط به رویدادی فاجعه&zwnj;آمیز در گذشته است. در مقابل، مارتین دیوکا استدلال می&zwnj;کند که باید آنها را چون روندی ببینیم که طی زمانی طولانی روی می&zwnj;دهد. در این کتاب نویسنده با مطالعۀ تطبیقی گستردۀ ویرانه&zwnj;شدن روندی را پیش می&zwnj;کشد که در آن آثار تاریخی، محوطه&zwnj;های معماری و کانون&zwnj;های شهری طی زمان فروپاشیده و ویران می&zwnj;شود. نویسنده در این کتاب چهار موردپژوهشی، آتن کلاسیک، روم باستان متأخر، بغداد سده&zwnj;های میانه و مکزیکوسیتی سدۀ شانزدهم را در کنار هم می&zwnj;گذارد و نشان می&zwnj;دهد که ویران شدن نوعی فرایند پیچیدۀ اجتماعی است که به تحول نظارتِ حکومت&zwnj;ها بسیار بیشتر از نتیجۀ رویدادهای آنی یا طبیعی بستگی دارد.</p>
<p>&nbsp;دیوکا نشان می&zwnj;دهد که مناقشۀ میان طبقات اجتماعی همچون عاملیت دگرگونی زوال شهرها عمل می&zwnj;کند. با تفسیر ویرانه&zwnj;ها چون فرایند به جای تفسیر آنها به منزلۀ نتیجه، نشان می&zwnj;دهد که شهرها چطور به روش&zwnj;های مختلف در زمان&zwnj;ها و مکان&zwnj;های مختلف سقوط می&zwnj;کنند. اگرچه منابع مکتوب مدت&zwnj;ها منبع دست&zwnj;اول تصور دوبارۀ محوطه&zwnj;های ویران در صورتِ اصیل و باشکوهشان بوده است، با رجوع به خود ویرانه&zwnj;ها و مجموعه رویدادهایی که آنها را پدید آورد نیز دربارۀ تحولات جامعه&zwnj;شناختی طی زمان و در تمدن&zwnj;های مختلف چیزهای زیادی می&zwnj;آموزیم.</p>
<p>بنا بر این، با تکیه بر ادبیات، متون حقوقی، شواهد برآمده از کتیبه&zwnj;ها و به خصوص در مورد تنوچتیتلان (مرکزِ تمدن آزتک)، روایت&zwnj;هایی که در بناهای یادمانی و نقاشی&zwnj;ها متجسم شده، در این کتاب مطالعه&zwnj;ای همه&zwnj;جانبه و باظرافت عرضه می&zwnj;شود که در حوزۀ تاریخ&zwnj;نگاشت اهمیت بسیاری خواهد داشت. همۀ موادی که درکتاب آمده به تاریخ خود ویرانه&zwnj;ها به منزلۀ بناهای زوال&zwnj;یافته نیز مربوط است. کتاب تجربه&zwnj;ای میان&zwnj;رشته&zwnj;ای است که نویسنده در آن تاریخ، باستان&zwnj;شناسی، جامعه&zwnj;شناسی و هنر را در کنار هم آورده است و شاید نخستین برداشت عمیق را دربارۀ ویرانی&zwnj;های پیش از رنسانس عرضه کند.</p>
<p dir="ltr" style="text-align: left;"><strong>Broken Cities: A Historical Sociology of Ruins</strong></p>
<p dir="ltr" style="text-align: left;">Martin Devecka</p>
<p dir="ltr" style="text-align: left;">Johns Hopkins University Press, 2020</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>&nbsp;اطلاعات بیشتر و ملاحظۀ فهرست مطالب کتاب:</p>
<p dir="ltr" style="text-align: left;"><a href="https://jhupbooks.press.jhu.edu/title/broken-cities">https://jhupbooks.press.jhu.edu/title/broken-cities</a></p>
--- 
title: "فنّ جمیل: زندگی و آثار علی محمد اصفهانی، کاشی‌ساز و نقاشی دورۀ قاجار| مهدی مکّی‌نژاد" 
authors: asmaneh 
types: bap 
categories: book 
tags: فن جمیل,علی محمد اصفهانی,کاشی ساز,کاشی تراش,نقاش,قاجاری,قاجار,قاجاریه 
featured: false
featureImg: "/assets/img/posts/TKZZB.jpg" 
slug: TKZZB 
gallery: 
- image_path: "/assets/img/posts/TKZZB.jpg" 
  title: "فنّ جمیل: زندگی و آثار علی محمد اصفهانی، کاشی‌ساز و نقاشی دورۀ قاجار| مهدی مکّی‌نژاد" 
 
--- 
<p style="text-align: justify;">&laquo;فن جمیل...&raquo; تک نگاشتی است در شرح حال و تحلیل ومعرفی آثار علی محمد اصفهانی، مشهورترین هنرمند کاشی&zwnj;پز اواخر دورهٔ قاجار. فن جمیل به گفتهٔ نویسندهٔ آن&nbsp; &laquo;نخستین کتابی است که دربارهٔ یک هنرمند کاشی&zwnj;ساز نوشته شده است. هرچند استاد علی محمد، هنرمند شناخته شده&zwnj;ای است و آثارش مورد تحقیق و تحلیل قرار گرفته&zwnj;اند ... مثل صدها هنرمند توانمند دیگرِ این دوره [دورهٔ قاجار] ، سرنوشت نامعلومی دارد و از خانواده و زندگی ایشان چیزی نمی&zwnj;دانیم.&raquo; در مقدمهٔ کتاب، شرحی خواندنی از اهمیت هنر کاشی&zwnj;کاری در دورهٔ قاجار و نقش آن در معماری ابنیهٔ آن عصر و رونق بخشیدن به جذابیت&zwnj;ها، و در تجارت و اقتصاد و تصویر&zwnj;گری و ... به قلم آمده و اسباب توجه نویسنده به موضوع کتاب به روشنی تشریح شده است. بعد از&nbsp; مقدمه، فهرست مطالب فنّ جمیل به این شرح است:</p>
<p style="text-align: right;">- بخش اول، احوال و زندگی علمی محمد: زندگی در اصفهان، آشنایی با اسمیت، شاگردی پدر یا تلمذ در محضر استادان دیگر، آثار و میراث ناشناخته در اصفهان، مهاجرت به تهران، کارخانه یا کارگاه، سازمان و تشکیلات کارخانه، کارخانه های کاشی پزی تهران، شرکا&nbsp; و همکاران، ویژگی&zwnj;های شخصیتی علی محمد و ...</p>
<p style="text-align: right;">- بخش دوم، شناسایی آثار: چگونه می&zwnj;توانیم آثار علی&zwnj;محمد را بشناسیم، آثار امضادار، فهرست آثار امضادار، تحلیل امضاها، حاشیه&zwnj;نویسی&zwnj;ها، ...</p>
<p style="text-align: right;">- بخش سوم: سبک&zwnj;شناسی و تحلیل آثار، سبک&zwnj;شناسی، سبک صفوی، سبک قاجاری، سبک واقع گرایی، سبک خیالی، گل&zwnj;ومرغ سازی، باستان گرایی، انواع خشت های کاشی و تزیینات حاشیه و ...</p>
<p style="text-align: right;">بخش چهارم، معرفی آثار: صورت&zwnj;نگاری، چهره&zwnj;نگاری، صورت و تمثال ناصرالدین شاه، خودنگاره، صورت&zwnj;نگاری از ارامنه و اروپاییان، جنگ رستم با اسفندیار، مرگ رستم، خسرو شیرین، ... کاخ گلستان، کاخ سلطنت آباد، حرم عبدالعظیم، سقاخانه&zwnj;ها، ... عمارت فرمانیه، موزهٔ مقدم، و ...</p>
<p style="text-align: right;">مکی&zwnj;نژاد، مهدی. <em>فن جمیل: زندگی و آثار علی محمد اصفهانی، کاشی&zwnj;ساز و نقاشی دورۀ قاجار</em>. فرهنگستان هنر جمهوری اسلامی ایران؛ مؤسسهٔ تألیف، ترجمه ونشر آثار هنری&nbsp; &laquo;متن&raquo;، ١۴٠٠.</p>
<p style="text-align: right;">اطلاعات بیشتر: <a href="https://matnpub.ir/product/%D9%81%D9%86-%D8%AC%D9%85%DB%8C%D9%84-%D8%B2%D9%86%D8%AF%DA%AF%DB%8C-%D9%88-%D8%A2%D8%AB%D8%A7%D8%B1-%D8%A7%D8%B3%D8%AA%D8%A7%D8%AF-%D8%B9%D9%84%DB%8C-%D9%85%D8%AD%D9%85%D8%AF-%D8%A7%D8%B5%D9%81/#tab-description" target="_blank" rel="noopener">وبسایت انتشارات متن</a></p>
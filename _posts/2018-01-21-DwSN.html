--- 
title: "بررسی دگرگونی‌های حرم حضرت معصومه (س) در دورۀ ناصری| حانیه قاضی‌زاده" 
authors: asmaneh 
types: research 
featured: false
slug: DwSN 
--- 
<p>کالبد بنا از مهم&zwnj;ترین منابع تحقیق در تاریخ معماری است، اما فهم چیستی کالبد و چگونگی تغییرات آن در طول زمان بدون توجه به سیاق بنا ناقص است. حرم حضرت معصومه، سلام&zwnj;الله علیها، از مهم&zwnj;ترین بناهای تاریخی قم است که تغییرات زیادی را از سر گذرانده است. فهم کالبد حرم و تغییرات آن بدون توجه به سیاق هر دوره موجب شناخت سطحی از کالبد بناست.<br />در این تحقیق، حانیه قاضی&zwnj;زاده، در پی فهم چیستی کالبد حرم حضرت معصومه، سلام&zwnj;الله علیها، و چگونگی تغییرات آن در دورۀ ناصری است. بدین منظور می&zwnj;کوشد، با تفسیر منابع متنی و تصویریْ سیاق آن دوره را بشناسد و تأثیر آن بر کالبد و تغییرات کالبدی حرم را روشن کند. این تحقیق دو فصل دارد. در فصل اول، &laquo;تغییرات کالبدی&raquo;، کالبد حرم و تغییرات آن را از ابتدا تا پایان دورۀ ناصری بررسی می&zwnj;کند. در فصل دوم، &laquo;سیاق حرم&raquo;، سیاق اجتماعی، سیاسی و فرهنگی آن دوره و تأثیر آن بر تغییرهای کالبدی حرم را جستجو می&zwnj;کند.</p>
<p><strong>حانیه قاضی&zwnj;زاده. &laquo;بررسی دگرگونی&zwnj;های حرم حضرت معصومه (س) در دورۀ ناصری&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر فاطمه گلدار. استاد مشاور: دکتر مهرداد قیومی بیدهندی. تهران: دانشگاه شهید بهشتی، بهمن ۱۳۹۶.</strong></p>
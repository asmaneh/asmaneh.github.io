--- 
title: "انقلاب در میراث فرهنگی: تناقض‌های میان عمل و نظر مدیران سازمان میراث فرهنگی| مهرداد بهمنی، سارا کریمی" 
authors: asmaneh 
types: bap 
categories: book 
tags: میراث فرهنگی,مهرداد بهمنی,سارا کریمی,سازمان میراث فرهنگی 
featured: false
featureImg: "/assets/img/posts/XpNJ.jpg" 
slug: XpNJ 
gallery: 
- image_path: "/assets/img/posts/XpNJ.jpg" 
  title: "انقلاب در میراث فرهنگی: تناقض‌های میان عمل و نظر مدیران سازمان میراث فرهنگی| مهرداد بهمنی، سارا کریمی" 
 
--- 
<p>انقلاب در میراث فرهنگی به روند پر نشیب و فراز سازمان میراث فرهنگی در فرایند شکل&zwnj;گیری مدرنیته&zwnj;ٔ ایرانی می&zwnj;پردازد. برای آن&zwnj;که بدانیم هویت ایرانی در دنیای مدرن چگونه ساخته شد، باید مواد و مصالح نخستین آن را بشناسیم. یکی از مهم&zwnj;ترین عناصر هویت ملی، رویکردی است که با آن تاریخ خود را بازخوانی می&zwnj;کنیم. این پژوهش به این پرسش پاسخ می&zwnj;دهد که از زمانی که تمنای مدرن&zwnj;شدن در ایران اوج گرفت، چه ایده&zwnj;هایی درباره&zwnj;ٔ میراث تاریخی&zwnj;مان مطرح شد؛ این ایده&zwnj;ها چطور تبدیل به برنامه&zwnj;های عملی شدند و شهرهای ما را تغییر شکل دادند؟ در این شهرها چه چیز میراث تلقی شد و با آن چه کردند؟</p>
<p>برای پاسخ به این پرسش&zwnj;ها فرایند مدرنیزاسیون در ایران را مروری اجمالی می&zwnj;کنیم و سپس با تمرکز بر چهار دهه&zwnj;ٔ پس از انقلاب ۱۳۵۷، درباره&zwnj;ٔ ایده&zwnj;ها و برنامه&zwnj;های متولیان میراث فرهنگی بحث می&zwnj;کنیم. با تمرکز بر دوره&zwnj;ی ۱۳۵۷ تا ۱۳۹۲ (یعنی از شکل&zwnj;گیری تا اتمام دوره&zwnj;ٔ سازمان میراث فرهنگی) پژوهش بر این مدار اصلی شکل می&zwnj;گیرد که تناقضات در عرصه&zwnj;ٔ میراث فرهنگی ناشی از مبانی نظری است یا مدیریت اجرایی.</p>
<p>درواقع، مؤلفان این کتاب فقط به بررسی توصیفی&zwnj;ـ&zwnj;تاریخی نپرداخته، بلکه در پرسش نقادانه از کنشگران تاریخی، با بررسی جزء به جزء فرایند شکل&zwnj;گیری سازمان میراث فرهنگی، تلاش کرده&zwnj;اند نگاه کلی خود به سرگذشت این سرزمین را از دست ندهند. هدف آن بوده که در تاریخ میراث فرهنگی، تاریخ ایران مدرن مشاهده شود و شکل&zwnj;گیری یک سازمان و نحوه&zwnj;ی عملکرد آن و نیروهای درونش در تاریخ ایران مدرن فهم شود. این شیوه از پژوهش تاریخی که با کلامی روایی همراه شده، بر آن است تا با نزدیک&zwnj;شدن به حوزه&zwnj;ٔ مشخصی از تاریخ سرزمینی، مسیر تکوین آن را ترسیم کند و تناقض&zwnj;ها و هماهنگ درونی آن را نشان دهد. از مسیر آشکارسازی این ظرفیت&zwnj;ها، امکانات و محدودیت&zwnj;های موجود در صحنه&zwnj;های تاریخی نمایان می&zwnj;شوند و برای مخاطبان معلوم خواهد شد که تاریخ نه یک مسیر یگانه&zwnj;ٔ محتوم، بلکه بستری از ظرفیت&zwnj;ها برای اراده&zwnj;های موجود در موقعیت است.</p>
<p>&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>فهرست مطالب کتاب:</p>
<p>پیشگفتار</p>
<p>مقدمه</p>
<p>- بخش اول: تولد نهاد میراث فرهنگی از بطن نظریهٔ دولت ـ ملت</p>
<p>- بخش دوم: میراث فرهنگی گره&zwnj;گاه تاریخ و سیاست مدرن در ایران</p>
<p>فصل اول: برنامه&zwnj;های بالادستی</p>
<p>- منطق حاکم بر برنامه&zwnj;های توسعه در ایران</p>
<p>- برنامه&zwnj;ریزی و سیاست&zwnj;گذاری فرهنگی در ایران</p>
<p>فصل دوم: محمدباقر آیت&zwnj;الله&zwnj;زادهٔ شیرازی</p>
<p>فصل سوم: مهدی حجت</p>
<p>فصل چهارم: سراج&zwnj;الدین کازرونی</p>
<p>فصل پنجم: سید محمد بهشتی</p>
<p>فصل ششم: حسین مرعشی</p>
<p>فصل هفتم: اسفندیار رحیم&zwnj;مشایی</p>
<p>حاصل چیست؟</p>
<p>منابع</p>
<p>&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر:</p>
<p dir="ltr" style="text-align: left;"><a href="https://nashreney.com/content/%D8%A7%D9%86%D9%82%D9%84%D8%A7%D8%A8-%D8%AF%D8%B1-%D9%85%DB%8C%D8%B1%D8%A7%D8%AB-%D9%81%D8%B1%D9%87%D9%86%DA%AF%DB%8C/">https://nashreney.com</a></p>
--- 
title: "یافته‌هایی نو درباب هویت شهری اهواز (4): بنیادهای فرنگی در ناصری (اهواز نوین): کنسولگری‌های روسیه و بریتانیا" 
authors: r.mojtahedzadeh 
types: blog 
featured: false
slug: qpfet 
gallery: 
- image_path: "/assets/img/posts/qpfet-1.jpg" 
  title: "تصویر 1- موقعیت کنسولگری های روسیه و بریتانیا بر نقشه بندر ناصری، 1907" 
- image_path: "/assets/img/posts/qpfet-2.jpg" 
  title: "تصویر 2- موقعیت و وضع موجود بنای احتمالی کنسولگری روسیه در اهواز" 
- image_path: "/assets/img/posts/qpfet-3.jpg" 
  title: "تصویر 3- موقعیت کنسولگری بریتانیا در اهواز" 
- image_path: "/assets/img/posts/qpfet-4.jpg" 
  title: "تصویر 4- وضع موجود یکی از بناهای کنسولگری بریتانیا در اهواز" 
 
--- 
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA" style="font-size: 12.0pt; line-height: 107%; font-family: 'B Nazanin';">در یادداشت پیشین به معرفی مکان کمپانی لینچ در ناصری، به عنوان یکی از بنیادهای تجاری فرنگیان در اهواز نوین، پرداختیم؛ اما بنیادهای ایجاد شده در ناصری توسط فرنگی&zwnj;ها منحصر به مجموعه&zwnj;های تجاری نبود و گویا بندر تازه تأسیس ناصری از منظر سیاسی نیز مورد توجه دولت&zwnj;های اروپایی بود. انگلیسی&zwnj;ها از همان سال&zwnj;های آغازین دارای یک نائب کنسول موقت در اهواز بودند. </span><span lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">بنا به گزارش لوریمر، از سال 1902 فعالیت روس&zwnj;ها نیز در خوزستان افزایش یافت و از 05-1902 بازرگانی هلندی به نام پ. ترمیولن نماینده کنسول روس در ناصری بود (لوریمر، 1390، 198-197). نخستین نقشه ناصری به سال 1907، که در دومین شمارة این سلسله یادداشت&zwnj;ها به معرفی آن پرداختیم، مکان این هر دو کنسولگری را روشن می&zwnj;کند. مطابق این نقشه در شرق خط تراموای معین&zwnj;التجار، تقریبا روبروی سربازخانه نظام&zwnj;السلطنه، بنایی به نام &laquo;معاون اداری بریتانیا&raquo; [1] به چشم می&zwnj;خورد. در همین نقشه کمی پایین&zwnj;تر، به سمت جنوب، نیز بنایی تحت نام &laquo;کنسولگری روسیه&raquo; [2] مشخص شده است (تصویر 1). این بنا روبروی محوطه&zwnj;ای است که به عنوان &laquo;بارانداز .... هلند&raquo; [3] معرفی شده است که ارتباط کنسولگری روس با بازرگانان هلندی، مطابق آنچه لوریمر گفته، را تأیید می&zwnj;کند. مکان امروزی این بنا تقریباً منطبق با ابتدای بازار امام کنونی در اهواز است. در این مکان در حال حاضر سرایی با الگویی نامتعارف و کمی متفاوت از سراهای سنتی در معماری ایرانی قرار دارد که بعید نیست همان مکان قدیم کنسولگری روسیه بوده و تفاوت آن با فرم عمومی سراها نیز ناشی از کارکرد متفاوت و دوگانة آن باشد. سرای مزبور که در اهواز امروز به نام&zwnj;های سرای شیخ خزعل و سرای بهبهانی شهرت دارد، بنایی وسیع با الگوی حیاط مرکزی است که در حیاط آن نیز بنایی با فرم برونگرا و پلان کشیده قرار گرفته و همین امر آن را از الگوی رایج سراهای سنتی در معماری ایران متفاوت ساخته است (تصویر 2).</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">احتمالاً استقرار روس&zwnj;ها در ناصری انگلیسی&zwnj;ها را نیز به صرافت ایجاد کنسولگری دائمی در اهواز انداخت. آنگونه که لوریمر در گزارش&zwnj;های خود ذکر می&zwnj;کند، در آغاز سال 1904، برای نخستین بار یک نماینده انگلیسی، ستوان د. ل. ر. لوریمر از ادارة سیاسی هند در ناصری (اهواز) به کار گمارده شد. به پیشنهاد لوتنانت لوریمنت و با موافقت دولت بریتانیایی مستقر در هند مقرر شد معاونت دائمی کنسولی جدیدی برای خوزستان و با مرکزیت ناصری تأسیس گردد (همان، ص 211-210). اما در پیدا کردن محل مناسب کنسولگری در ناصری مشکلاتی رخ داد. گزارش مفصل این مشکلات را نمایندگان کنسولی انگلیس در منطقه، از جمله سرپرسی ساکس، دیوید لوریمر و دیگران، در پرونده&zwnj;ای که حوادث تعیین مکان و ساختن بنای سفارت بین سال&zwnj;های 1905-1909 را گزارش می&zwnj;کند و اکنون نسخه&zwnj;ای از آن در کتابخانة ملی قطر نگهداری می&zwnj;شود، مفصلاً شرح داده&zwnj;اند (</span><span dir="LTR" style="font-size: 13.0pt; line-height: 107%; font-family: 'Times New Roman',serif; mso-ascii-theme-font: major-bidi; mso-hansi-theme-font: major-bidi; mso-bidi-font-family: 'B Nazanin'; mso-bidi-language: FA;">File 26/94</span><span lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">). در این پرونده کروکی&zwnj;ای، که برخلاف نقشه&zwnj;های مرسوم این گزارش&zwnj;ها فاقد تاریخ و نام تهیه&zwnj;کننده است، از محل پیشنهادی کنسولگری نیز عرضه شده که براساس آن می&zwnj;توان عرصة کنسولگری را به روشنی مشخص کرد. این عرصه تا به امروز نیز در قالب باغی، کمابیش با همان ابعاد اولیه، در شهر اهواز موجود است و به &laquo;مهمانسرای باغ معین&raquo; شهرت دارد (تصویر 3). نکته دیگر در این نقشه آن است که بنایی که در نقشه 1907 به عنوان کنسولگری انگلیس مشخص شده بود در این نقشه تحت عنوان &laquo;خانه شیخ&raquo; معرفی شده است. احتمالاً علت آن است که در ناصری، بنا به رسمی که از زمان تأسیس و توسط نظام&zwnj;السلطنه وضع شد، عمدتاً بناهای این چنینی از سوی حاکم اهواز، که در این مقطع شیخ خزعل بود، اجاره داده می&zwnj;شد و زمانی هم که به هردلیل اجارة بنا سرمی&zwnj;آمد مجددا به او بازگردانده می&zwnj;شد. با این وصف به نظر می&zwnj;رسد این بناها محل اقامت شیخ نبوده، بلکه بیشتر استفاده&zwnj;های اداری-حکومتی داشته است. به عنوان مثال، همانطور که دیدیم، کنسولگری روسیه پس از انقضا کاربری کنسولی به عنوان سرای تجاری مورد استفاده قرار گرفت. احتمالاً این بنا هم به&zwnj;نوعی به عنوان مهمانسرای حکومتی، و نه محل اقامت شیخ خزعل، مورد استفاده بوده است، آنگونه که احمد کسروی در خاطرات خود با نام <em>ده&zwnj;سال در عدلیه</em> یاد می&zwnj;کند در سال 1302ش. در اهواز مهمانخانه نبود و کارگزاران حکومت برای اقامت موقت باید به خانه شیخ می&zwnj;رفتند (کسروی، 1323، 55). احتمال آنکه خانه مورداشاره کسروی همین عمارت باشد زیاد است، خاصه که در نقشه سال 1335 اهواز این مکان با نام &laquo;هتل سروش&raquo; معرفی شده است. متاسفانه در سال&zwnj;های بعد این بنا از بین رفته و به جای آن ساختمانی سه&zwnj;طبقه بناگردیده&zwnj;است.</span></p>
<p><span dir="RTL" lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-fareast-font-family: Calibri; mso-fareast-theme-font: minor-latin; mso-hansi-font-family: 'Times New Roman'; mso-hansi-theme-font: major-bidi; mso-ansi-language: EN-US; mso-fareast-language: EN-US; mso-bidi-language: FA;">علی&zwnj;رغم آنکه زمین جدید کنسولگری از سال 1909 تعیین تکلیف گردید اما ساخت بنا در این زمین سرگذشت به نسبت طولانی و مبهمی دارد. پیش&zwnj;تر و در کتاب <em>در جستجوی هویت شهری اهواز</em> زمان احداث بناهای کنسولگری را، برمبنای زمان تخصیص زمین کنسولگری سال&zwnj;های پایانی عصر قاجار حدس زده و بر این مبنا این بناها را از نمونه&zwnj;های اولیه معماری کارکردگرا در ایران شمرده بودیم، اما اکنون و با استناد به گزارش&zwnj;های کنسولگری بریتانیا در اهواز، که در سال&zwnj;های اخیر از سوی کتابخانه ملی قطر انتشار رایگان یافت، باید در این فرض تجدیدنظر کرد. این گزارش&zwnj;ها که از سال&zwnj;های آغازین تا میانه قرن بیستم (1907-1946) را دربرمی&zwnj;گیرد حاوی انبوهی اطلاعات تاریخی، سیاسی، اجتماعی و فرهنگی از اوضاع اهواز در آن زمان است که متأسفانه تا کنون مورد بررسی جدی و انتقادی قرار نگرفته اما با مرور اجمالی آنها نیز می&zwnj;توان تا حدّی از موضوع بحث این یادداشت، یعنی وضعیت احداث بناها در کنسولگری، مطلع شد. براساس این گزارش&zwnj;ها احتمالاً اولین بناهای ساخته&zwnj;شده در کنسولگری، براساس رسمی که از زمان تأسیس شهر وجود داشت، توسط شیخ خزعل، به&zwnj;عنوان نماینده دولت ایران، ساخته و در اختیار دولت بریتانیا قرار گرفت. این مطلب را از فحوای برخی گزارش&zwnj;ها از جمله گزارشی با عنوان &laquo;پرداخت اجرت شیخ محمره بابت پولی که او به ساختمان کنسولگری در اهواز پرداخته&raquo; [4] می&zwnj;توان دریافت. در متن این گزارش تصریح شده دولت بریتانیا در سال 1924 پولی را بابت باقی&zwnj;مانده اجرت ساختن بناهایی تازه در کنسولگری اهواز به شیخ محمره پرداخت کرده است (</span><span style="font-size: 13.0pt; line-height: 107%; font-family: 'Times New Roman',serif; mso-ascii-theme-font: major-bidi; mso-fareast-font-family: Calibri; mso-fareast-theme-font: minor-latin; mso-hansi-theme-font: major-bidi; mso-bidi-font-family: 'B Nazanin'; mso-ansi-language: EN-US; mso-fareast-language: EN-US; mso-bidi-language: FA;">Coll 29/73</span><span dir="RTL" lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-fareast-font-family: Calibri; mso-fareast-theme-font: minor-latin; mso-hansi-font-family: 'Times New Roman'; mso-hansi-theme-font: major-bidi; mso-ansi-language: EN-US; mso-fareast-language: EN-US; mso-bidi-language: FA;">). به نظر می&zwnj;رسد با سرآمدن دوره اقتدار شیخ خزعل بسیاری از رسومات به&zwnj;جامانده از دوران قاجار در نحوه اعمال حاکمیت محلی، از جمله رسم ساختن عمارات فرنگی&zwnj;ها توسط حاکم محلی، نیز به سر می&zwnj;آید. در مجموعه گزارش&zwnj;هایی که با عنوان &laquo;اهواز: محوطه و بناهای کنسولگری&raquo; [5] بین سال&zwnj;های 1932-1940 تهیه شده، توضیحات مفصلی دربارة بناهای کنسولگری، اعم از بهبود منازل موجود تا پیشنهاد ساخت بناهای جدید و برآورد هزینه و نظایر آن، به چشم می&zwnj;خورد (</span><span style="font-size: 13.0pt; line-height: 107%; font-family: 'Times New Roman',serif; mso-ascii-theme-font: major-bidi; mso-fareast-font-family: Calibri; mso-fareast-theme-font: minor-latin; mso-hansi-theme-font: major-bidi; mso-bidi-font-family: 'B Nazanin'; mso-ansi-language: EN-US; mso-fareast-language: EN-US; mso-bidi-language: FA;">Coll 29/48</span><span dir="RTL" lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-fareast-font-family: Calibri; mso-fareast-theme-font: minor-latin; mso-hansi-font-family: 'Times New Roman'; mso-hansi-theme-font: major-bidi; mso-ansi-language: EN-US; mso-fareast-language: EN-US; mso-bidi-language: FA;">). به نظر می&zwnj;رسد بناهای فعلی موجود در محوطه کنسولگری که معماری&zwnj;ای مدرنیستی با تجهیزاتی به&zwnj;وضوح انگلیسی -از جمله شومینه&zwnj;هایی که آدرسی در لندن بر دیواره داخلی آنها حک شده- را به نمایش می&zwnj;گذارند، محصول این دوره باشد (تصویر 4).</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><strong><span lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">پی&zwnj;نوشت&zwnj;ها:</span></strong></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 13.0pt; line-height: 107%; font-family: 'B Nazanin'; mso-ascii-font-family: 'Times New Roman'; mso-ascii-theme-font: major-bidi; mso-hansi-font-family: 'Times New Roman'; mso-hansi-theme-font: major-bidi; mso-bidi-language: FA;">1- </span><span dir="LTR" style="mso-bidi-language: FA;">British vice court</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-font-family: Arial; mso-bidi-theme-font: minor-bidi; mso-bidi-language: FA;">2- </span><span dir="LTR" style="mso-bidi-language: FA;">Russian consulate</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-font-family: Arial; mso-bidi-theme-font: minor-bidi; mso-bidi-language: FA;">3- </span><span dir="LTR">Wharf of Holland &hellip;</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-font-family: Arial; mso-bidi-theme-font: minor-bidi;">4- </span><span dir="LTR">Grant of compensation to the Shaikh of Mohammerah on account of money he advanced towards the building of a consulate at Ahwaz</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-family: 'Arial',sans-serif; mso-ascii-font-family: Calibri; mso-ascii-theme-font: minor-latin; mso-hansi-font-family: Calibri; mso-hansi-theme-font: minor-latin; mso-bidi-font-family: Arial; mso-bidi-theme-font: minor-bidi;">5- </span><span dir="LTR">Ahwaz: consulate site and buildings</span></p>
<p class="MsoNormal" dir="RTL" style="text-align: right; tab-stops: 102.75pt; direction: rtl; unicode-bidi: embed;"><strong><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">منابع</span></strong></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">کسروی، احمد. 1323. <em>ده&zwnj;سال در عدلیه (دوره دوم زندگی کسروی).</em> بی&zwnj;جا، بی&zwnj;نا.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">لوریمر، جان&zwnj;گوردون. 1390. <em>تاریخ خوزستان.</em> ترجمه محمد جواهرکلام. تهران: انتشارات کویر.</span></p>
<p class="MsoNormal"><span style="font-size: 12.0pt; line-height: 107%; mso-bidi-font-family: 'B Nazanin'; mso-bidi-language: FA;">Coll 29/48 'Ahwaz: consulate site and buildings'. Reference: IOR/L/PS/12/3623</span></p>
<p class="MsoNormal"><span style="font-size: 12.0pt; line-height: 107%; mso-bidi-font-family: 'B Nazanin'; mso-bidi-language: FA;">Coll 29/73 'Ahwaz: grant of compensation to the Shaikh of Mohammerah on account of money he advanced towards the building of a consulate at Ahwaz'. Reference: IOR/L/PS/12/3649.</span></p>
<p class="MsoNormal"><span style="font-size: 12.0pt; line-height: 107%; mso-bidi-font-family: 'B Nazanin'; mso-bidi-language: FA;">File 26/94 (F 26) Mohammerah; Shaikh Khazal's offer re: building of Ahwaz</span><span dir="RTL" style="font-size: 12.0pt; line-height: 107%; font-family: 'B Nazanin';"> </span><span style="font-size: 12.0pt; line-height: 107%; mso-bidi-font-family: 'B Nazanin'; mso-bidi-language: FA;">Consulate' [front] (1/292). Reference: IOR/R/15/1/384.</span></p>
--- 
title: "به یاد استاد هوشنگ ظریف" 
authors: بابک خضرائی 
types: blog 
featured: false
slug: eyJZ 
--- 
<p>ی آفتاب حسن برون آ دمی ز ابر&nbsp;</p>
<p>کان چهره مشعشع تابانم آرزوست&nbsp;</p>
<p>&nbsp;</p>
<p>زین خلق پرشکایت گریان شدم ملول&nbsp; &nbsp; &nbsp; &nbsp;</p>
<p>آن های&zwnj;هوی و نعره مستانم آرزوست</p>
<p>&nbsp;</p>
<p>باقی این غزل را ای مطرب ظریف&nbsp; &nbsp; &nbsp;&nbsp;</p>
<p>زین&zwnj;سان همی&zwnj;شمار که زین&zwnj;سانم آرزوست</p>
<p>&nbsp;</p>
<p>هوشنگ ظریف از معدود استادانی بود که هم نزد استادان بزرگ شاگردی کرد و هم شاگردانش را به استادی رساند. حلقه ارتباط نسل&zwnj;هایی بود که گاه صدسال با هم فاصله داشتند؛ چنان&zwnj;که از استادش، موسی&zwnj;خان معروفی، ۵۰ سال کوچکتر بود و در اواخر دوره معلمی&zwnj;اش شاگردانی داشت از خودش ۵۰ سال کوچکتر؛ به&zwnj;این&zwnj;ترتیب، با بیش از پنج دهه تدریس، در شمار مؤثرترین معلمان تار در عصر حاضر است. در دوره رونق رادیو، نوازندگی&zwnj;اش در سایه&zwnj; شهناز و شریف افتاد و، در دوره&zwnj; شکوفایی مرکز حفظ&zwnj;واشاعه، تحت&zwnj;الشعاع نسل بعد از خود بود. اما دقیق و مهربان، پرکار و بی&zwnj;هیاهو، متواضع و محترم، یک عمر، صحیح و با وسواس، شریف و با وجدان، مضراب به دست نوآموزان داد، آنان را&zwnj; که در میانه&zwnj; راه بودند برکشید، تکنوازی کرد و قطعه ساخت و در بهترین گروه&zwnj;نوازی&zwnj;های دوره&zwnj;ی خود حضوری موثر یافت و نشان داد که همه این فضائل را می&zwnj;شود با&zwnj;هم داشت و همه&zwnj; این کارها را می&zwnj;شود به&zwnj;خوبی به انجام رساند. زخمه&zwnj;اش را دیگران هم برداشتند و پنجه&zwnj;اش را دیگران هم دارند؛ ای&zwnj;کاش از سلوک و ادب او هم چیزی نصیبمان شود.</p>
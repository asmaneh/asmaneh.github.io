--- 
title: "هزاردستان" 
authors: sadri 
types: blog 
post_id: "614df3356338399552000037" 
featured: false
featureImg: "/assets/img/posts/5Eyi.jfif" 
slug: 5Eyi 
gallery: 
- image_path: "/assets/img/posts/5Eyi.jfif" 
  title: "هزاردستان" 
- image_path: "/assets/img/posts/5Eyi-1.jfif" 
  title: "" 
- image_path: "/assets/img/posts/5Eyi-2.jfif" 
  title: "" 
 
--- 
<p style="text-align: justify;"><span style="font-size: 12pt;">مشهور است هنگامی &nbsp;که &nbsp;در سال&nbsp;۱۹۶۹ م/&nbsp;۱۳۴۸ ه. ش &nbsp;بنا به دعوت دانشگاه ایلی&zwnj;نوی شیکاگو از نورعلی برومند (&nbsp;۱۲۸۵ ه ش -&nbsp;۱۳۵۵&nbsp;ه. ش) - ردیف&zwnj;دان و موسیقی&zwnj;شناس - &nbsp;کارگاه آموزشی و پژوهشی شناخت موسیقی ردیف&zwnj;-&zwnj;دستگاهی ایران برای موسیقی&zwnj;دانان و اتنوموزیکولوگ&zwnj;ها (قوم&zwnj;موسیقی&zwnj;شناسان تطبیقی) که اطلاع &nbsp;و شناخت چندانی در آن&nbsp; دوران ازسیستم &nbsp;موسیقی سنتی ایران نداشتند، دوره آموزشی برگزار کنند.</span></p>
<p style="text-align: justify;"><span style="font-size: 12pt;">ایشان در ابتدای کلاس و برای شروع طرح بحث، بدون اینکه از خصوصیات موسیقی ایرانی، دستگاه&zwnj;ها و گوشه&zwnj;ها و مدها &nbsp;و اوزان و ادوار ریتمیک و &nbsp;فرم&zwnj;های اجرایی &nbsp;موسیقی ایرانی سخنی به میان آورند، چند دقیقه&zwnj;ای صدای بلبل را برای حضار در جلسه &nbsp;پخش وتوجه آنان را به آواز و نغمات بلبل جلب می&zwnj;کند. (نقل با تلخیص از یادبود نور علی برومند، احمد کریمی، ص ۱۷۷)</span></p>
<p style="text-align: justify;"><span style="font-size: 12pt;">&nbsp;بین آواز بلبل و موسیقی دستگاهی چه وجه مشترکی وجود دارد که از نظر استاد برومند لازمۀ درک موسیقی دستگاهی درک آواز بلبل است؟</span></p>
<p style="text-align: justify;"><span style="font-size: 12pt;">بلبل پرنده&zwnj;ای است از خانوادهٔ Humicolidue، جزو راستهٔ گنجشکان، متعلق به دستهٔ دندانی&zwnj;نوکان که قدش تقریباً به اندازهٔ گنجشک است و رنگش در پشت خاکستری مایل به قرمز است و در زیر شکم، متمایل به زرد است. نوکش ظریف و تیز است. (فرهنگ معین) قدّ بلبل تقریباً&nbsp;۱۶ سانتیمتر است. نروماده هم&zwnj;شکل است. نشانهٔ خاصی تقریباً ندارد، جز اینکه دمش بلوطی مایل به قهوه&zwnj;ای است و صدای جالب توجهی دارد. پرندهٔ نابالغ خال&zwnj;خال و لکه&zwnj;لکه است. نوعی بلبل دیگر نیز وجود دارد که &laquo;بلبل خالدار&raquo; خوانده می&zwnj;شود و خیلی شبیه به بلبل معمولی است با این تفاوت که بدن و دمش پررنگ&zwnj;تر و قهو&zwnj;ه&zwnj;ای زیتونی می&zwnj;باشد.</span></p>
<p style="text-align: justify;"><span style="font-size: 12pt;">قزوینی در عجایب&zwnj;المخلوقات دربارهٔ بلبل می&zwnj;نویسد:</span></p>
<p style="text-align: justify;"><span style="font-size: 12pt;">اگر کسی گل را از بوته بچیند،&zwnj; بانگ بسیار کند و یک زمان بی&zwnj;آب نتواند بود و از غایت کوچکی، مار به او حمله می&zwnj;کند و او را می&zwnj;خورد و روزی که باد باشد، از قفس خود بیرون نیاید و از خواص اوست که در قفس زواجت نکند.</span></p>
<p style="text-align: justify;"><span style="font-size: 12pt;">&nbsp;در زبان فارسی،&zwnj; علاوه بر کلمهٔ بلبل، اصطلاحات مرغ زندخوان، مرغ شباهنگ، عندلیب و هزاردستان نیز به این پرندۀ کوچک اطلاق شده است. بلبل هزاردستان برترین و خوش&zwnj;آوازترین بلبلان است. بلبلان هزاردستان از لحاظ آواز&zwnj;خوانی با یکدیگر تفاوت&zwnj;هایی دارند. بدین ترتیب که برخی از آنان با صدای بم خوانند، برخی آواز خوان معمولی و برخی موقوم&zwnj;خوان هستند.</span></p>
<p style="text-align: justify;"><span style="font-size: 12pt;">یکی از عناصر پرکاربرد غزل فارسی،&zwnj; بلبل است. حافظ &nbsp;بلبل را به عاشق سوخته&zwnj;ای تشبیه&zwnj; کرده&zwnj; که عشق گلشن صبر و آرام را از وی گرفته است. آتش خار گل بر خرمن این عاشق شیدا افتاده است، بلبل از درد فغان برمی&zwnj;آورد و مانند عاشقان زار، ناله سر می&zwnj;دهد&nbsp;(دست&zwnj;نوشتۀ مهندس نوشاد رکنی):</span></p>
<p style="text-align: justify;"><span style="font-size: 12pt;">سحر بلبل حکایت با صبا کرد / که عشق روی گل با ما چه&zwnj;ها کرد</span></p>
<p style="text-align: justify;"><span style="font-size: 12pt;">فکر بلبل همه آنست که گل شد یارش/ گل در اندیشه که چون عشوه کند در کارش</span></p>
<p style="text-align: justify;"><span style="font-size: 12pt;">بلبل از فیض گل آموخت سخن ور نه نبود/ این همه قول و غزل در منقارش</span></p>
<p style="text-align: justify;"><span style="font-size: 12pt;">آتش رخسار گل خرمن بلبل بسوخت/ چهرۀ خندان شمع آفت پروانه شد</span></p>
<p style="text-align: justify;"><span style="font-size: 12pt;">این موضوع نه تنها عالم خیال شاعران و موسیقی&zwnj;دانان بلکه نقاشان و نگارگران را نیز هم به خود معطوف کرده که مضامین و موضوعات طرح شده در غزل را دستمایۀ کار خود قرار دهند و آثار مستقلی &nbsp;با مضمون گل و بلبل را برروی کاغذ ترسیم یا آن را بر روی اجسام کاربردی زندگی چون قلمدان، جلد کتاب و آیینه به صورت کاملاً واقع&zwnj;گرایانه و رئالیستی ترسیم کنند.&nbsp;به نظر می&zwnj;رسد نکتۀ قابل تامل آنست که به هنگام دیدن این آثار تنها نقش گل و بلبل، ذهن مخاطب را متاثر نمی&zwnj;کند بلکه خاطرات صوتی باغ عالم خیال مخاطب را نیز متاثر&nbsp; و مخاطب در ذهن خود نه تنها باغ بلکه صدای پرندگان و چهچه بلبل را نیز می&zwnj;شنود.</span></p>
<p style="text-align: justify;"><span style="font-size: 12pt;">&laquo;نتایج حاصل از یک تحقیق علمی، طی پژوهشی چند ساله توسط دو پرنده شناس، تودت و هولش &nbsp;که &nbsp;سال&zwnj;ها بر روی آواز بلبل انجام داده&zwnj;اند نشان داده که این پرنده با حافظۀ قوی خود قادر است درهر بار خواندن نغمه&zwnj;ای جدید بخواند، به گونه&zwnj;ای که هر آواز با آواز قبلی متفاوت و متغییر است و هیچ آوازی را دو بار نمی&zwnj;خواند. بلبل &nbsp;بیش از دویست آهنگ مجزا دارد، این تعداد در گروه&zwnj;های مجزا قرار می&zwnj;گیرد&nbsp; که در هر نوبت خواندن دسته&zwnj;ای از آهنگ&zwnj;ها را ترکیب و اجرا می&zwnj;کند. از این رو بلبل وقتی در مدار این مجموعۀ غنی چرخ می&zwnj;زند آوازی که یک بار خوانده مرتبۀ بعد نخواهد خواند.&raquo; (ریشه&zwnj;های موسیقی، ص۸۹)</span></p>
<p style="text-align: justify;"><span style="font-size: 12pt;">یکی از ارکان بسیار مهم در متن موسیقی آوازی ردیف&zwnj;-&zwnj;دستگاهی تحریر است، به گونه&zwnj;ای که اگر تحریر را&nbsp; از متن موسیقی ردیف&zwnj;-&zwnj;دستگاهی حذف کنیم، از موسیقی دستگاهی چیزی جزاسکلتی بی&zwnj;روح نخواهد ماند. تحريرتكنيكی آوازی است كه با قطع متناوب صدا در گلو ايجاد می&zwnj;شود. با استفاده از اين تكنيک جملات با تكرار سريع نت&zwnj;های همسايه ساخته و تركيب می&zwnj;شوند كه انواع مختلف آنها در آواز و تقليد آن در ساز بخش مهمی از جمله&zwnj;سازی در موسيقی دستگاهی را تشكيل می&zwnj;دهد. به اين نوع جملات تحرير گفته می&zwnj;شود. &laquo;تحریر اساساً برای زیبا کردن جملات موسیقی به کار می&zwnj;رود و به طور مستقل ارائه نمی&zwnj;شود.&raquo; تحریر در موسیقی آوازی ایران به صورت واسطه&zwnj;ای برای تلفیق شعر و ملودی عمل می&zwnj;کند تا فراز و نشیب&zwnj;های ملودی و شعر را با یکدیگر سازگار نماید.</span></p>
<p style="text-align: justify;"><span style="font-size: 12pt;">تحریر باید بر روی حروف صدادار آ، ای، او، ادا شود که این حروف صدادار در داخل کلمه یا در مواردی بدون کلام با ادوات تحریری مانند ها، هه، آه، او، اهه، آ، و ... برای تحریر انتخاب و ترکیب می&zwnj;شوند &nbsp;که &nbsp;با توجه به توان حنجرۀ خواننده انواع تحریر که در حین آواز اجرا می&zwnj;کنند عبارت است از: غنه، منسوب به عارف قزوینی و سلیمان امیر قاسمی؛ &nbsp;زیر و رو، منسوب به سید حسین طاهرزاده؛ چکشی، منسوب به علیخان نایب&zwnj;السلطنه؛ و... . ( دستگاه شور، ردیف استاد دوامی، محمدرضا لطفی)&nbsp;</span></p>
<p style="text-align: justify;"><span style="font-size: 12pt;">به نظر استادان آواز قدیم ایران خواننده نباید یک تحریر را تکرار کند. اصل تکرار نکردن تحریر در موسیقی ایرانی در مقایسه با آواز بلبل وضع شده است. این پرنده هیچ&zwnj;گاه یک چهچه را دوبار تکرار نمی&zwnj;کند. به اعتقاد برومند کسی که در خواندن بلبل دقیق نشده باشد، نمی تواند در موسیقی اصیل ایرانی معنای تحریر را درک کند (یادبود نورعلی برومند، احمد کریمی، ص ۲۰۳)؛ چرا که تحریر و درک آن اس واساس موسیقی ردیف-دستگاهی است. مهم&zwnj;ترین نقش تحریر در موسیقی ایرانی ایجاد فضای موسیقیایی است.</span></p>
<p style="text-align: justify;"><span style="font-size: 12pt;">در حقیقت بین بلبل و موسیقی ردیف&zwnj;-&zwnj;دستگاهی (موسیقی سازی و آوازی) هم به لحاظ صوری و هم باطنی وجه شبهی وجود دارد. در وجه ظاهری آن بلبل به صورت بداهه با ترکیب انواع آهنگ&zwnj;ها &nbsp;درهر دفعه خواندن چهچۀ جدیدی تولید می&zwnj;کند که با یکدیگر تفاوت دارد و اساساً به لحاظ احتمالات امکان کمی وجود دارد دو اهنگ عینا و مشابه هم تولید شود. ادوات تحریر در موسیقی ردیف&zwnj;-&zwnj;دستگاهی چنین نقشی دارد همین امر سبب تنوع و عدم یکنواحتی موسیقی ایرانی شده است. در وجه تأویلی آن مطابق با آنچه عین&zwnj;القضاة همدانی در تمهیدات آورده است که: &laquo;کجایی؟ تواین دیوانۀ عشق را ندیده&zwnj;ای که همچون بلبل که از هجران گل سراییدن می&zwnj;کند و بانگ و فریاد دارد و چون گل را بیند از شوق هزار چندان ناله کند. (تمهیدات، عین&zwnj;القضاة همدانی، ص۲۰۷)</span></p>
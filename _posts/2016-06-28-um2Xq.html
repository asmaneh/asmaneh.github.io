--- 
title: "در باب پنجره‌ها" 
authors: h.pishvaie 
types: blog 
tags: پنجره,حمید‌رضا پیشوایی,آسمانه,مطالعات معماری ایران,تاریخ معماری 
featured: false
slug: um2Xq 
excerpt: "پنجره‌ها را نباید دست کم گرفت. آنها آستانۀ تلاقی دو جهانِ درون و بیرون‌اند. هر پنجره نشانه‌ای است از این واقعیت که در این لحظه، بیرون از «اینجا» هم جایی هست. با پنجره‌ها، درون و بیرون در هم می‌آمیزد بی آنکه حد فاصلشان از میان برود. پنجره‌ها فاصل و واصل درون و بیرون‌اند." 
--- 
<div>
<div>
<p style="text-align: justify;">۱. پنجره&zwnj;ها را نباید دست کم گرفت. آنها آستانۀ تلاقی دو جهانِ درون و بیرون&zwnj;اند. هر پنجره نشانه&zwnj;ای است از این واقعیت که در این لحظه، بیرون از &laquo;اینجا&raquo; هم جایی هست. با پنجره&zwnj;ها، درون و بیرون در هم می&zwnj;آمیزد بی آنکه حد فاصلشان از میان برود. پنجره&zwnj;ها فاصل و واصل درون و بیرون&zwnj;اند.<br />۲. پنجره&zwnj;ها اگرچه در امتداد دیوارها هستند، از جنس آنها نیستند. هر پنجره چیزی نیست جز شکافی روشن در قلب دیواری کدر و از این رو، در واقع، عدم است. پنجره&zwnj;ها با دیوارها معنا می&zwnj;یابند. اگر پنجره&zwnj;ای سراسرِ یک سطح را بپوشاند، دیگر پنجرۀ پنجره نیست؛ بلکه چیزی است در میانۀ پنجره و دیوار.<br />۳. خانه&zwnj;ها و بناهای قدیمی روزن&zwnj;هایی در دیوارها و سقف&zwnj;هایشان داشتند. این روزن&zwnj;ها گاه مشبک، گاه یکسره گشوده، و گاه پوشیده&nbsp;با ماده&zwnj;ای شفاف بود. به کار گرفتن شیشه نظاره را بیشتر ممکن کرد؛ اما در عین حال، به پنجره&zwnj;ها خصلتی موقتی داد. شیشه&zwnj;&zwnj;ها شفاف، و در عین حال، شکننده&zwnj; و آسیب&zwnj;پذیرند. هر اشارۀ نابهنگامی می&zwnj;تواند آنها را فرو بریزد.<br />۴. پنجره&zwnj;ها در اوقات مختلف، کارهای&nbsp;متفاوتی دارند. همان پنجره&zwnj;ای که روزها واسطۀ گذار نور است شب&zwnj;ها&zwnj; خاموش می&zwnj;شود؛ و همان پنجره&zwnj;&zwnj;ای که در پاییز و زمستان بسته است در بهار و تابستان گشوده می&zwnj;شود. این بازبستن و بازگشودن ردّی از گذر زمان را بر خاطر آدمی می&zwnj;گذارد.<br />۵. با گشودن پنجره، لایه&zwnj;ای از حد فاصل درون و بیرون کاسته می&zwnj;شود؛ با این حال، آستانه&zwnj; زائل نمی&zwnj;شود. به عکس، با آویختن پرده&zwnj;، لایه&zwnj;ای دیگر برافراشته می&zwnj;شود که پنجره را در محاق می&zwnj;برد و نگریستن را ناممکن می&zwnj;کند. با این حال، پرده را نیز می&zwnj;توان کنار زد و نگریست.<br />۶. نگریستنْ مهم&zwnj;ترین امکانِ هر پنجره است. پنجره&zwnj;&zwnj;ها را می&zwnj;توان از دور یا نزدیک نظاره کرد؛ می&zwnj;توان در کنارشان ایستاد و یا نشست و سپس تماشا کرد. از پنجرۀ بسته به جز نگاه چیزی رد نمی&zwnj;شود؛ اما با گشودن آن، بسیاری چیزهای دیگر هم عبور می&zwnj;کند: صدای آدم&zwnj;هایی که در کوچه حرف می&zwnj;زنند، صدای باران و خود باران، گرد و غبار، صدای پرنده&zwnj;&zwnj;ها، بوی خاک، صدای باد، و صدای چرخ ماشین&zwnj;ها بر روی آسفالت خیس خیابان. این همه تصویر و تصوری از جهان بیرون را به درون می&zwnj;آورد، حتی اگر نظاره&zwnj;ای در کار نباشد.<br />۷. پنجره&zwnj;ها واسطۀ تجسم خاطرات و خیال&zwnj;ها و تحقق ادراک&zwnj;ها هستند. با پنجره&zwnj;ها می&zwnj;توان دید؛ و بو کشید؛ و شنید؛ و لمس کرد. با هر پاییز که پنجره&zwnj;ای بسته می&zwnj;شود و با هر بهار که پنجره&zwnj;&zwnj;ای گشوده می&zwnj;شود، بسیاری چیزها در جهان ما تغییر می&zwnj;کند و بسیاری فهم&zwnj;ها رخ می&zwnj;دهد.<br />۸. بهار امسال، در عصرگاهِ یکشنبه&zwnj;ای اردیبهشتی، در کلاسِ درسی، وقتی غرقِ بحثِ استاد در باب اندیشۀ هگل بودم، از پنجرۀ بازِ کلاس نسیمی وزید و پرده را کنار زد و به تنم خورد. در لحظه&zwnj;ای، آسمان و شهرِ در زیرِ آفتابِ کم&zwnj;رمقِ عصر، که تا پیش از آن &laquo;نبودند&raquo;، پدیدار شدند؛ و بی هیچ خواست و تقلایی، مرا از دیوارهای بستۀ کلاس کندند و بیرون بردند. وقتی بازگشتم و به خودم آمدم، کلاس بزرگ&zwnj;تر از قبل شده بود.</p>
<p style="text-align: justify;">&nbsp;</p>
</div>
</div>
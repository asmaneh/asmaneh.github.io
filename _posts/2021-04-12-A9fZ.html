--- 
title: "دربارۀ تپۀ بودا: گفتگو با کامبیز نوائی" 
authors: ریحانه خاقانپور 
types: blog 
tags: بودا,کامبیز توائی,گفتگو 
featured: false
attachedPDF: "/assets/pdf/A9fZ.pdf" 
slug: A9fZ 
--- 
<p><strong>دربارۀ تپۀ بودا: گفتگو با کامبیز نوائی</strong></p>
<p>ریحانه خاقانپور</p>
<p>&nbsp;</p>
<p>تپۀ بودا اثری است دست&zwnj;ساز که توسط تادائو آندو، معمار معروف ژاپنی، در سال ۲۰۱۵ بر گردِ مجسمۀ بودا طراحی و ساخته شده است. این اثر در آرامستانی در شهر ساپوروی ژاپن واقع است. آرامستان ماکومانای&zwnj;تاکینو با وسعت ۱۸۰هکتار، در سال ۱۹۸۲ تأسیس شده و به&zwnj;جز مجموعۀ قبرها سه عنصر مهم را در خود جای داده است: چهل مجسمۀ موآی در ورودی سایت، یک کپی از استون هنج، و تپۀ بودا که به عنوان عظیم&zwnj;ترین عنصر این مجموعه، در رأس آرامستان قرار گرفته و به نماد این آرامستان تبدیل شده است.</p>
<p>مجسمۀ بودا ۱۵ سال قبل از طراحی تپه، یعنی در حدود سال ۲۰۰۰، از سنگ&zwnj;هایی که وزنی در حدود ۴۰۰۰ تن داشتند ساخته شده است. در نهایت، مجسمۀ عظیمی به وجود آمد که حدود ۱۵۰۰ تن وزن، ۵/ ۱۳ متر ارتفاع و ۵/ ۱۰ متر عرض دارد و به همراه دو ساختمان دیگر که حکم ورودی برای محوطۀ بودا را داشتند، در بستر آرامستان قرار گرفت.</p>
<p>هدف از ساخت تپه، ایجاد یک مکان عبادت، یا به عبارتی یک معبد در کنار بودا بود، به گونه&zwnj;ای که مردم را به سمت بودا، که تا آن زمان توجه چندانی به آن نمی&zwnj;شد، جذب کند. در مقابل تپه، یک استخر محصور به ابعاد تقریبی ۶۰ در ۱۵ متر قرار گرفته است که مسیری به عرض ۲ متر گرد آن می&zwnj;چرخد و دو ساختمان کروی شکل در دو طرف خود دارد. یکی از این ساختمان&zwnj;ها برای برگزاری مراسم عبادی و دیگری به عنوان کافه و فروشگاه استفاده می&zwnj;شود. پس از گذر از استخر، باید مسیری به عرض ۹ متر و طول ۵۸ متر، که ۴۰ متر از آن درون یک تونل نیمه تاریک قرار دارد، را طی کنیم تا به مخروط ناقصی برسیم که بودا در آن نشسته است. این مخروط ارتفاعی برابر با ۱۰/ ۵۰ متر و قطری برابر با ۲۷ متر دارد و سر بودا بیرون از آن قرار می&zwnj;گیرد. تونل ورودی و مخروط ناقص از بتنِ تراش&zwnj;خورده ساخته شده&zwnj;اند و روی تپه با ۱۵۰۰۰۰ گل لاوندر پوشیده شده است که در بهار سبز، در تابستان بنفش و در زمستان پوشیده از برف سفید است.</p>
<p>- با اتکا به مقدمه&zwnj;ای که به معرفی پروژه اختصاص داشت، دربارۀ این طرح چه تحلیلی دارید؟</p>
<p>اجازه دهید از جایی که پروژه شروع شده است، سخنمان را آغاز کنیم؛ با سلسه مراتب. اول به خود مجسمه که تنها در آن آرامستان قرار داشته است توجه کنیم، برای اینکه این موجودی است که بعداً قرار است به آن پرداخته شود و عزت و احترام بیشتری پیدا کند. پس اول به خودش نگاه کنیم و ببینیم که مستعد این عزت و احترام هست یا نه.</p>
<p>اولین نکته این است که این مجسمه، مجسمة عظیمی است. همانطور که در معرفی گفته شد، ارتفاعی در حدود ۵/ ۱۳ متر و عرضی (قطری) در حدود ۵/ ۱۰ متر دارد. گفته شد که از سنگ&zwnj;هایی تراشیده شده که در مجموع بیش از ۴۰۰۰ تن وزن داشتند و الآن چیزی که باقی مانده نزدیک به ۱۵۰۰ تن است. پس چیز عظیمی است و مشخص است که نیرو و صنعت و هنر فوق&zwnj;العاده&zwnj;ای صرف شده است تا چنین چیزی ساخته شود و در این مکان قرار گیرد.</p>
<p>به قیافۀ مجسمه که نگاه کنیم و آن را با بوداهای دیگر مقایسه کنیم، می&zwnj;بینیم که این اثر جزو نمونه&zwnj;های خوب مجسمۀ بوداست و به بوداهایی که قبلاً ساخته شده&zwnj;اند شباهت دارد.</p>
<p>&nbsp;</p>
<p>&nbsp;متن کامل این گفتگو در پروندۀ پی&zwnj;دی&zwnj;اف پیوست قابل مطالعه است.</p>
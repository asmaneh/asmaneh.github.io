--- 
title: "آیا «فتوت‌نامه‌ی بنایان» معتبر است؟" 
authors: mqayoomi 
types: blog 
tags: فتوت‌نامه,بنا,بنایی,فتوت‌نامۀ,بنایان,اعتبار,مهرداد,قیومی,بیدهندی,آسمانه,مطالعات,معماری,ایران,دانشگاه,شهید,بهشتی 
featured: true
slug: BTpFX 
excerpt: "«فتوت» در سیاق‌های مختلف کاربردهای گوناگونی داشته است. از یک طرف، از اصطلاحات صوفیه است و در متون صوفیه، صفات فَتیٰ و آداب فتوت را برشمرده‌اند. به‌علاوه، در برخی از ادب‌نامه‌ها، مانند قابوس‌نامه، نیز سخنی از فتوت رفته است. همچنین است در متون دیگر، از جمله مجامع حدیث. از سوی دیگر، از جماعاتی با عنوان «فِتیان» و «اهل فتوت» در تاریخ ایران اطلاع داریم که از اهل پیشه و صنعت بوده‌اند. توت و اهل فتوت و فتیان در این معنای اخیر ‏اگرچه با فتوت در کاربردهای یادشده ربط دارد، با آنها یکی نیست." 
--- 
<h4 dir="RTL"><span lang="FA">آیا &laquo;فتوت&zwnj;نامه&zwnj;ی بنایان&raquo; معتبر است؟</span></h4>
<p dir="RTL"><span lang="FA">&nbsp;</span></p>
<p dir="RTL"><span lang="FA">&laquo;فتوت&raquo; در سیاق&zwnj;های مختلف کاربردهای گوناگونی داشته است. از یک طرف، از اصطلاحات صوفیه است و در متون صوفیه، صفات فَتیٰ و آداب فتوت را برشمرده&zwnj;اند. به&zwnj;علاوه، در برخی از ادب&zwnj;نامه&zwnj;ها، مانند قابوس&zwnj;نامه، نیز سخنی از فتوت رفته است. همچنین است در متون دیگر، از جمله مجامع حدیث. از سوی دیگر، از جماعاتی با عنوان &laquo;فِتیان&raquo; و &laquo;اهل فتوت&raquo; در تاریخ ایران اطلاع داریم که از اهل پیشه و صنعت بوده&zwnj;اند. توت و اهل فتوت و فتیان در این معنای اخیر &rlm;اگرچه با فتوت در کاربردهای یادشده ربط دارد، با آنها یکی نیست. آنچه در این یادداشت مد نظر است فتوت در معنای آخر است؛ یعنی فتوت اصناف و اصحاب حرَف و صنایع.</span></p>
<p dir="RTL"><span lang="FA">در سال ۱۳۵۰، انتشار کتاب فتوت&zwnj;نامه&zwnj;ی سلطانی ملاحسین واعظ کاشفی سبزواری (۸۴۰- ۹۱۰ق)، به اهتمام محمدجعفر محجوب (۱۳۰۳- ۱۳۷۴)، نقطه&zwnj;ی عطفی در توجه به فتوت و فتوت&zwnj;نامه&zwnj;ها در مطالعه&zwnj;ی فرهنگ ایران بود. این کتاب مجموعه&zwnj;ای است ارزشمند از فتوت&zwnj;نامه&zwnj;های حرفه&zwnj;ها و صنوف. شگفت اینکه از آن&zwnj;همه فتوت&zwnj;نامه، فقط یکی به پیشه&zwnj;های مربوط به معماری تعلق دارد: &laquo;فتوت&zwnj;نامه&zwnj;ی ناوه&zwnj;کشان&raquo;. در سال ۱۳۵۲، مرتضی صراف (۱۳۱۶- ۱۳۶۸) مجموعه&zwnj;ای از هفت فتوت&zwnj;نامه را تصحیح و با عنوان رسائل جوانمردان، با مقدمه&zwnj;ای مفصل از آنری کُربَن، منتشر کرد.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn1" name="_ftnref1"><span dir="LTR"><!-- [if !supportFootnotes]-->[1]<!--[endif]--></span></a> در هیچ&zwnj;یک از اینها نیز فتوت&zwnj;نامه&zwnj;ای مربوط به پیشه&zwnj;های معماری نیست. در سال ۱۳۷۱، علی&zwnj;اکبر خانمحمدی (۱۳۲۵-) متنی با عنوان &laquo;فتوت&zwnj;نامه بنّایان&raquo; در نشریه&zwnj;ی صفه منتشر کرد که تا امروز مفصل&zwnj;ترین فتوت&zwnj;نامه&zwnj;ی منتشرشده&zwnj;ی معماری است.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn2" name="_ftnref2"><span dir="LTR"><!-- [if !supportFootnotes]-->[2]<!--[endif]--></span></a> فتوت&zwnj;نامه&zwnj;ای که توفیق ه&zwj;. سبحانی منضم به ترجمه&zwnj;ی کتاب مرحوم عبدالباقی گولپینارلی در ۱۳۷۹ چاپ کرد،<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn3" name="_ftnref3"><span dir="LTR"><!-- [if !supportFootnotes]-->[3]<!--[endif]--></span></a> و نیز چندین فتوت&zwnj;نامه که مهران افشاری در طی سال&zwnj;های ۱۳۸۱ به بعد در قالب سه کتاب تصحیح و منتشر کرد،<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn4" name="_ftnref4"><span dir="LTR"><!-- [if !supportFootnotes]-->[4]<!--[endif]--></span></a> هیچ&zwnj;یک ربطی به معماری و معماران ندارد. در سال ۱۳۹۲، نوشاد رکنی، رئیس اداره&zwnj;ی اطلاعات فرهنگی و حفاظت فنی کتابخانه و موزه&zwnj;ی ملی ملک، تصادفاً در مخزن این موزه لوحی یافت که معلوم شد زیج یا تخته&zwnj;رسم معماری و متعلق به دوره&zwnj;ی قاجاریه است. در حاشیه&zwnj;ی این لوح، فتوت&zwnj;نامه&zwnj;ی مختصری نوشته شده است که آشکارا فتوت&zwnj;نامه&zwnj;ی معماری است. نوشاد رکنی در مقاله&zwnj;ای در ۱۳۹۳ این لوح را معرفی کرد.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn5" name="_ftnref5"><span dir="LTR"><!-- [if !supportFootnotes]-->[5]<!--[endif]--></span></a> در همان سال، دانشور پاکستانی، سیدعارف نوشاهی (۱۹۵۵-)، رساله&zwnj;ای به نام رساله&zwnj;ی گلکاری، نوشته&zwnj;ی یک معمار پنجابی، منتشر کرد،<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn6" name="_ftnref6"><span dir="LTR"><!-- [if !supportFootnotes]-->[6]<!--[endif]--></span></a> که آن نیز از معدود فتوت&zwnj;نامه&zwnj;های معماری است. </span><span lang="FA">فتوت&zwnj;نامه&zwnj;ها برای فهم تاریخ مشاغل معماری، احوال معماران، و جنبه&zwnj;های اجتماعی معماری بسیار مهم است.&nbsp; </span><span lang="FA">به ظن قوی، فتوت&zwnj;نامه&zwnj;های معماری منحصر به اینها نیست و با جست&zwnj;وجوی بیشتر در مراکز اسناد، سندها و نسخه&zwnj;های بیشتری یافت خواهد شد. </span></p>
<p dir="RTL"><span lang="FA">هیچ&zwnj;یک از دوسه فتوت&zwnj;نامه&zwnj;ای که به&zwnj;نحوی مربوط به پیشه&zwnj;های معماری است نه به تفصیل فتوت&zwnj;نامه&zwnj;ی چاپ خان&zwnj;محمدی است و نه در پژوهش&zwnj;های تاریخ معماری ایران به اندازه&zwnj;ی این فتوت&zwnj;نامه به آن توجه شده است. جست&zwnj;وجویی ساده در مقالات و پایان&zwnj;نامه&zwnj;ها و دیگر پژوهش&zwnj;های غثّ و سمین درباره&zwnj;ی معماری و معماران ایران کافی است تا تأثیر این فتوت&zwnj;نامه را در این قبیل پژوهش&zwnj;ها دریابیم. در این یادداشت، می&zwnj;خواهیم به اعتبار این سند بپردازیم؛ یعنی ابتدایی&zwnj;ترین کاری که از هر پژوهشگر مبتدی توقع می&zwnj;رود.</span></p>
<p dir="RTL"><span lang="FA">استاد خانمحمدی در مقدمه&zwnj;ای کوتاه بر این فتوت&zwnj;نامه می&zwnj;گوید تا کنون (۱۳۷۱) فتوت&zwnj;نامه&zwnj;ای درباره&zwnj;ی معماری و حرفه&zwnj;های ضمیمه&zwnj;ی آن به نظر کسی نرسیده است و دست&zwnj;اندرکاران این رشته&zwnj;ها مترصد یافتن آن بوده&zwnj;اند. </span></p>
<p dir="RTL"><span lang="FA">&laquo;این&zwnj;جانب نیز به نوبه&zwnj;ی خود و نظر به ارتباطی که با دانشکده&zwnj;ی معماری و شهرسازی و ارادتی که به استادان این رشته دارم،</span><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn7" name="_ftnref7"><span lang="FA"><span dir="LTR"><!-- [if !supportFootnotes]-->[7]<!--[endif]--></span></span></a><span lang="FA"> خواهان دست یافتن به چنین نوشته&zwnj;ای بودم و در هرجا نشان آن را می&zwnj;جستم، تا [...] در این اواخر، ضمن بازبینی میکروفیلم برخی نسخه&zwnj;های خطی که در گذشته از کتابخانه&zwnj;های ترکیه دریافت داشته بودم، متوجه شدم که در آخر یک نسخه&zwnj;ی خطی، بدون اینکه ربطی موجود باشد و یا من خواسته باشم، صفحاتی از نسخه&zwnj;های دیگر گرفته شده که آغاز و انجامی ندارد. با اندک دقت، متوجه شدم این همان چیزی است که آرزو داشتم به&zwnj;دست آورم و تقدیم اهل این فن کنم: فتوت&zwnj;نامه&zwnj;ی بنایان&raquo;.</span><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn8" name="_ftnref8"><span lang="FA"><span dir="LTR"><!-- [if !supportFootnotes]-->[8]<!--[endif]--></span></span></a></p>
<p dir="RTL"><span lang="FA">سپس توضیح می&zwnj;دهد که این میکروفیلم نامناسب است و تهیه&zwnj;ی مجددش هم ممکن نیست، خطی ناموزون و سطوری خط&zwnj;خورده دارد؛ اما او به سبب علاقه&zwnj;ی یادشده، متن را بازنویسی و تصحیح کرده و متنی منقح به&zwnj;دست آورده است؛ و می&zwnj;افزاید: </span></p>
<p dir="RTL"><span lang="FA">&laquo;در طی مراحل تصحیح و بازنویسی، نظر به پاک&zwnj;شدگی سطور یا خط&zwnj;خوردگی و نظایر آن، چه&zwnj;بسا عبارات و کلمات ناخوانایی وجود داشت که این&zwnj;جانب نظر به سیاق نوشته و با حدس و گمان جایگزین نمودم و این اضافات تا بدان&zwnj;جا بوده که به اصالت نسخه خدشه&zwnj;ای وارد نیاورد&raquo;.</span><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn9" name="_ftnref9"><span lang="FA"><span dir="LTR"><!-- [if !supportFootnotes]-->[9]<!--[endif]--></span></span></a></p>
<p dir="RTL"><span lang="FA">آن&zwnj;گاه سند را تاریخ&zwnj;گذاری می&zwnj;کند: </span></p>
<p dir="RTL"><span lang="FA">&laquo;نظر به خصوصیات لفظی و معنوی آنچه در دست است، می&zwnj;توان گفت متن مورد نظر تعلق به قرون نهم یا دهم دارد و از آن قدیم&zwnj;تر نمی&zwnj;رود. محل نگارش آن نیز در یکی از کشورهای مسلمان، و احتمالاً حیطه&zwnj;ی فارسی&zwnj;زبانان کشور عثمانی، بوده است&raquo;.</span><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn10" name="_ftnref10"><span lang="FA"><span dir="LTR"><!-- [if !supportFootnotes]-->[10]<!--[endif]--></span></span></a></p>
<p dir="RTL"><span lang="FA">باید از استاد خانمحمدی پرسید میکروفیلمی که تصویر سند یادشده در انتهای آن است چه شماره&zwnj;ای دارد و متعلق به کدام آرشیو ترکیه است. در حدود سال ۱۳۸۵، یکی از دوستان پژوهشگر همین را تلفنی از ایشان پرسید و پاسخی نومیدکننده دریافت کرد: شماره&zwnj;ی میکروفیلم را پشت جعبه&zwnj;ی شیرینی&zwnj;ای نوشته بودم و آن را گم کرده&zwnj;ام؛ اصل میکروفیلم هم در دسترسم نیست. حتی دانشجویان مبتدی مطالعات تاریخ و تاریخ معماری می&zwnj;دانند که همین کافی است تا سندی را یکسره نامعتبر بشماریم. حداکثر بهره&zwnj;ای که از چنین سندی می&zwnj;توان برد استفاده از فقراتی از محتوای آن در حد &laquo;قرینه&raquo; است در جایی که نکاتی را از اسنادی معتبر، یا کمابیش معتبر، برگرفته باشیم و بخواهیم آنها را با قراینی رد یا ابرام کنیم. اما مجموعه&zwnj;ی مشکلات این متن به همین محدود نیست. </span></p>
<p dir="RTL"><span lang="FA">عنوانی که نویسنده بر این سند گذاشته است &laquo;اندر فتوت&zwnj;نامه بنّایان&raquo; است. این که برای سندی بدون عنوانْ عنوانی برگزینیم یا بسازیم به&zwnj;تنهایی اشکال ندارد؛ مشروط بر اینکه آن را با نشانه (قلاب یا توضیح) مشخص کنیم و به خواننده اطلاع دهیم که این عنوان در خود سند نیست. اما خود این عنوان هم مشکلی دارد: &laquo;اندر فتوت&zwnj;نامه&zwnj;ی بنّایان&raquo; به این معناست که متنی که در پیش داریم نه &laquo;فتوت&zwnj;نامه&zwnj;ی بنایان&raquo;، بلکه &laquo;درباره&raquo;ی فتوت&zwnj;نامه&zwnj;ی بنایان است؛ در حالی که چنین نیست. </span></p>
<p dir="RTL"><span lang="FA">بر اساس این بی&zwnj;دقتی، می&zwnj;توان در درستیِ افزوده&zwnj;ها و تصحیح&zwnj;های مصحح محترم نیز تردید کرد. متأسفانه مصحح محترم افزوده&zwnj;های خود به متن را از متن اصلی ممتاز نکرده است. این نیز خود کافی است تا متن را از اعتبار بیندازد. در مقدمه، نوشته است: &laquo;این اضافات تا بدان&zwnj;جا بوده که به اصالت نسخه خدشه&zwnj;ای وارد نیاورد&raquo;.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn11" name="_ftnref11"><span dir="LTR"><!-- [if !supportFootnotes]-->[11]<!--[endif]--></span></a> معلوم نیست چرا توقع دارد که خواننده به این گفته اعتماد کند و پژوهشگر در کجا و تا کجا می&zwnj;تواند بر این متن تکیه کند. تأمل در متن نشان می&zwnj;دهد که افزوده&zwnj;ها بیش از حدی است که ادعا شده است. این متن را باید به&zwnj;دقت بررسی و از نظر محتوا و زبان تحلیل و نقد تاریخی کرد. قصدم در اینجا نه چنین کاری؛ بلکه فقط ذکر چند نمونه است که رواییِ تردید در اعتبار این متن را نشان می&zwnj;دهد.</span></p>
<p dir="RTL"><span lang="FA">بزرگ&zwnj;ترین مشکل خود متن (فارغ از جنبه&zwnj;ی سندشناختی&zwnj;اش) نایکنواختی اسلوب نثر آن است. مصحح می&zwnj;گوید: &laquo;به اعتقاد این&zwnj;جانب و در مقایسه با فتوت&zwnj;نامه&zwnj;های دیگر، نویسنده روال عمومی نوشته را از مأخذ دیگر کسب و به همراه پاره&zwnj;ای مسائل خاص این حرفه و صنعت در رساله&zwnj;ی حاضر گنجانده است&raquo;. با توجه به فقدان اطلاعات سندشناختی، می&zwnj;توان پرسید: از کجا معلوم چنین کاری را مصحح محترم نکرده باشد؟ به عبارت دیگر، از کجا معلوم که نویسنده و مصحح یک نفر نباشند؟ </span></p>
<p dir="RTL"><span lang="FA">فتوت&zwnj;نامه&zwnj;ها یا مربوط به دربارها و ادیبان درباری است؛ یا ساخته&zwnj;ی پیشه&zwnj;وران و پیران حلقه&zwnj;های فتوت. نثر دسته&zwnj;ی اول پخته و عالمانه، و گاهی فاخر، است و تلمیح به آیات و روایات در آنها بجاست. اما فتوت&zwnj;نامه&zwnj;هایی که به&zwnj;دست پیشه&zwnj;وران و استادکاران و پیران آنان پدید آمده است معمولاً چنین نیست. در فتوت&zwnj;نامه&zwnj;ی بنایان، با نثری کمابیش فاخر، از قبیل فتوت&zwnj;نامه&zwnj;ی سلطانی، مواجهیم که گاه به نثری پیشه&zwnj;ورانه مبدل می&zwnj;شود و گاه استناداتی نابجا و بی&zwnj;ربط به آیات و روایات می&zwnj;کند؛ مانند تلمیح نامناسب به آیه&zwnj;ی &laquo;الذین جاهدوا فینا&raquo; در بیان صفت &laquo;تواضع&raquo;.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn12" name="_ftnref12"><span dir="LTR"><!-- [if !supportFootnotes]-->[12]<!--[endif]--></span></a> نویسنده در نقل عبارات عربی، گاهی &laquo;ال&raquo; را آورده و گاهی بی&zwnj;جهت آن را از میانه&zwnj;ی متن عربی حذف کرده است.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn13" name="_ftnref13"><span dir="LTR"><!-- [if !supportFootnotes]-->[13]<!--[endif]--></span></a> از پیشه&zwnj;وران، و حتی پیران فتوت آنان، بعید نیست که مثلاً بگویند: &laquo;قال پیغمبر علیه&zwnj;السلام&raquo;<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn14" name="_ftnref14"><span dir="LTR"><!-- [if !supportFootnotes]-->[14]<!--[endif]--></span></a>؛ مشروط بر اینکه کل متنْ پیشه&zwnj;ورانه باشد، نه ترکیبی ناشیانه از فتوت&zwnj;نامه&zwnj;های درباری. از همین قبیل است به&zwnj;کار بردن نادرست &laquo;اذلال&raquo; به جای &laquo;ذلال&raquo;.<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn15" name="_ftnref15"><span dir="LTR"><!-- [if !supportFootnotes]-->[15]<!--[endif]--></span></a></span></p>
<p dir="RTL"><span lang="FA">مشکل دیگری که شبهه&zwnj;ی یادشده را تقویت می&zwnj;کند به&zwnj;کار رفتن تعابیر امروزی در متنی، بنا بر ادعا، متعلق به سده&zwnj;ی نهم یا دهم است. به لحن امروزی این جمله&zwnj;ها توجه کنید: </span></p>
<p dir="RTL"><span lang="FA">&laquo;و چگونه از عهده&zwnj;ی قوس و ستون و غیر آن برآید.&raquo;<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn16" name="_ftnref16"><span dir="LTR"><!-- [if !supportFootnotes]-->[16]<!--[endif]--></span></a> </span></p>
<p dir="RTL"><span lang="FA">&laquo;چون طوفان بنشست، [نوح] شهرها و روستاها دیگربار بساخت و مردمان در آن شهرها و روستاها سکنی گزیدند.&raquo;<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn17" name="_ftnref17"><span dir="LTR"><!-- [if !supportFootnotes]-->[17]<!--[endif]--></span></a> تا جایی که حافظه&zwnj;ی این&zwnj;جانب یاری می&zwnj;کند، سکنیٰ را با &laquo;کردن&raquo; ترکیب می&zwnj;کرده&zwnj;اند، نه با &laquo;گزیدن&raquo;. &laquo;سکنا گزیدن&raquo; ترکیبی امروزی است. همچنین است &laquo;تجدید بنا&raquo; در اینجا، و بی&zwnj;توجهی نویسنده&zwnj;ی فتوت&zwnj;نامه به اینکه این واقعه پیش از بعثت بوده است؛ پیش از آنکه پیامبر مؤمنی داشته باشد: &laquo;چون سیل بیامد و بنای کعبه بنشست، حضرتش با دیگر مؤمنان به تجدید بنای آن اقدام نمودند و حجرالاسود به&zwnj;دست خویش بر آن بنهاد.&raquo;<a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftn18" name="_ftnref18"><span dir="LTR"><!-- [if !supportFootnotes]-->[18]<!--[endif]--></span></a> </span></p>
<p dir="RTL"><span lang="FA">وجود جمله&zwnj;ها و پاره&zwnj;های بی&zwnj;ربط به سیاق سخن نیز در همین زمره است؛ مثلاً در بیان خصلت شجاعت، می&zwnj;گوید: &laquo;و این خصلت تمام نشود الا بقلت اعتنا[ی] نفس در حق خویش و عدم التفات او به خطر و قدر خود، و از حلم لازم آید&raquo;. پیداست که &laquo;از حلم لازم آید&raquo; بی&zwnj;ربط است؛ مگر اینکه مثلاً می&zwnj;گفت: &laquo;و این کار را حلم لازم آید&raquo; یا &laquo;این از حلم برآید&raquo;.</span></p>
<p dir="RTL"><span lang="FA">فقرات شبهه&zwnj;ناک در این متن بیش از اینهاست. با این حال، آنچه گفتم در حد حدس است و لازمه&zwnj;ی فهمیدن درستی آنها پژوهشی سندشناختی و متن&zwnj;شناختی است. اما اگر از همه&zwnj;ی اینها هم بگذریم، نشانی نداشتن سند و تفکیک نشدن افزوده&zwnj;های مصحح کافی است که آن را از اعتبار بیندازد. به&zwnj;علاوه، حتی اگر این فتوت&zwnj;نامه معتبر می&zwnj;بود، نمی&zwnj;توانستیم آن را به همه&zwnj;ی معماران و بنایان در همه&zwnj;ی تاریخ و جغرافیای ایران تعمیم دهیم، یا بر مبنای آن، همه&zwnj;ی معماران قدیم ایران را اهل فتوت بشماریم.</span></p>
<p dir="RTL"><span lang="FA">&nbsp;</span></p>
<p dir="RTL"><span lang="FA">مهرداد قیومی بیدهندی </span></p>
<p dir="RTL"><span lang="FA">۲۶ دی ۱۴۰۲ </span></p>
<div><!-- [if !supportFootnotes]--><br clear="all" /><hr align="left" size="1" width="33%" /><!--[endif]-->
<div id="ftn1">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref1" name="_ftn1"><span dir="LTR"><!-- [if !supportFootnotes]-->[1]<!--[endif]--></span></a> <span lang="FA">رسایل جوانمردان: مشتمل بر هفت فتوت&zwnj;نامه</span><span lang="FA">، تصحیح و مقدمه&zwnj;ی مرتضی صراف، با مقدمه و خلاصه&zwnj;ی فرانسوی از هنری کربین، تهران: کتابخانه&zwnj;ی ملی ایران، ۱۳۵۲. برگردان فارسی مقدمه</span><span dir="LTR">&zwnj;</span><span lang="FA">ی کربن در سال ۱۳۶۳ در قالب کتابی مستقل منتشر شد: &rlm; هانری کربن، آئین جوانمردی، ترجمه&zwnj;ی احسان نراقی، تهران: نشر نو، ۱۳۶۳.</span></p>
</div>
<div id="ftn2">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref2" name="_ftn2"><span dir="LTR"><!-- [if !supportFootnotes]-->[2]<!--[endif]--></span></a> <span lang="FA">علی&zwnj;اکبر خانمحمدی (و.)، &laquo;فتوت&zwnj;نامه&zwnj;ی بنایان&raquo;، در صفه، دوره&zwnj;ی دوم، ش۱ (بهار ۱۳۷۱)، ۱۰- ۱۵. </span></p>
</div>
<div id="ftn3">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref3" name="_ftn3"><span dir="LTR"><!-- [if !supportFootnotes]-->[3]<!--[endif]--></span></a> <span lang="FA">ع&zwj;ب&zwj;دال&zwj;ب&zwj;اق&zwj;ی&zwnj; گ&zwj;ول&zwj;پ&zwj;ی&zwj;ن&zwj;ارل&zwj;ی&zwnj;، فتوت در کشورهای اسلامی و مآخذ آن (به همراه فتوت&zwnj;نامه&zwnj;ی منظوم ناصری)، ترجمه&zwnj;ی توفیق ه&zwj;. سبحانی، تهران: روزنه، ۱۳۷۹. </span></p>
</div>
<div id="ftn4">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref4" name="_ftn4"><span dir="LTR"><!-- [if !supportFootnotes]-->[4]<!--[endif]--></span></a> <span lang="FA">مهران افشاری و مهدی مداینی (و.)، چهارده رساله در باب فتوت و اصناف، تهران: چشمه، ۱۳۸۱؛ مهران افشاری (و.)، فتوت&zwnj;نامه&zwnj;ها و رسائل خاکساریه (سی رساله)، تهران: پژوهشگاه علوم انسانی و مطالعات فرهنگی، ۱۳۸۲؛ همو (و.)، سی فتوت&zwnj;نامه&zwnj;ی دیگر: سی رساله&zwnj;ی ناشناخته در فتوت و پیشه&zwnj;وری و قلندری، تهران: چشمه، ۱۳۹۱.</span></p>
</div>
<div id="ftn5">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref5" name="_ftn5"><span dir="LTR"><!-- [if !supportFootnotes]-->[5]<!--[endif]--></span></a> <span lang="FA">نوشاد رکنی، &laquo;فتوت&zwnj;نامه و لوح معماری (زیج) از دوره&zwnj;ی قاجار: در کتابخانه و موزه&zwnj;ی ملی ملک&raquo;، در اثر، ش۶۵ (تابستان ۱۳۹۳)، ص۵۱- ۶۴.</span></p>
</div>
<div id="ftn6">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref6" name="_ftn6"><span dir="LTR"><!-- [if !supportFootnotes]-->[6]<!--[endif]--></span></a> <span lang="FA">حبیب&zwnj;الله بنّا مشهور به گل&zwnj;کار وزیرآباد پنجابی، رساله&zwnj;ی گِل&zwnj;کاری: فتوت&zwnj;نامه&zwnj;ی بنایان، مقدمه، تصحیح و تعلیق عارف نوشاهی، تهران: فرهنگستان هنر، پژوهشکده&zwnj;ی هنر، ۱۳۹۳. متأسفانه ناشر، لابد با این نیت که مجموعه&zwnj;ی دو فتوت&zwnj;نامه&zwnj;ی بنایان را یکجا در اختیار خواهندگان بگذارد، فتوت&zwnj;نامه&zwnj;ی سست&zwnj;بنیاد یادشده را هم، بی&zwnj;هیچ تحقیق سندشناختی&zwnj;ای، در این کتاب گنجانیده است.</span></p>
</div>
<div id="ftn7">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref7" name="_ftn7"><span dir="LTR"><!-- [if !supportFootnotes]-->[7]<!--[endif]--></span></a> <span lang="FA">او مدتی، در اواخر دهه&zwnj;ی ۱۳۵۰، رئیس کتابخانه&zwnj;ی دانشکده&zwnj;ی معماری و شهرسازی دانشگاه شهید بهشتی بود و سپس، سال&zwnj;ها (از حدود ۱۳۶۲ تا حدود ۱۳۸۲) مدرس درس &laquo;ادبیات فارسی&raquo; در این دانشکده بود.</span></p>
</div>
<div id="ftn8">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref8" name="_ftn8"><span dir="LTR"><!-- [if !supportFootnotes]-->[8]<!--[endif]--></span></a> <span lang="FA">خانمحمدی (و.)، &laquo;فتوت&zwnj;نامه&zwnj;ی بنایان&raquo;، ۱۰.</span></p>
</div>
<div id="ftn9">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref9" name="_ftn9"><span dir="LTR"><!-- [if !supportFootnotes]-->[9]<!--[endif]--></span></a> <span lang="FA">همان، ۱۱.</span></p>
</div>
<div id="ftn10">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref10" name="_ftn10"><span dir="LTR"><!-- [if !supportFootnotes]-->[10]<!--[endif]--></span></a> <span lang="FA">همان، ۱۱.</span></p>
</div>
<div id="ftn11">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref11" name="_ftn11"><span dir="LTR"><!-- [if !supportFootnotes]-->[11]<!--[endif]--></span></a> <span lang="FA">همان، ۱۱.</span></p>
</div>
<div id="ftn12">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref12" name="_ftn12"><span dir="LTR"><!-- [if !supportFootnotes]-->[12]<!--[endif]--></span></a> <span lang="FA">همان، ۱۲.</span></p>
</div>
<div id="ftn13">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref13" name="_ftn13"><span dir="LTR"><!-- [if !supportFootnotes]-->[13]<!--[endif]--></span></a> <span lang="FA">مثلاً نک: همان، ۱۲، بند ۳، در نقل روایتی از حضرت علی؛ و ۱۳، بند ۹.</span></p>
</div>
<div id="ftn14">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref14" name="_ftn14"><span dir="LTR"><!-- [if !supportFootnotes]-->[14]<!--[endif]--></span></a> <span lang="FA">همان، ۱۳.</span></p>
</div>
<div id="ftn15">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref15" name="_ftn15"><span dir="LTR"><!-- [if !supportFootnotes]-->[15]<!--[endif]--></span></a> <span lang="FA">همان، ۱۳.</span></p>
</div>
<div id="ftn16">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref16" name="_ftn16"><span dir="LTR"><!-- [if !supportFootnotes]-->[16]<!--[endif]--></span></a> <span lang="FA">همان، ۱۳.</span></p>
</div>
<div id="ftn17">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref17" name="_ftn17"><span dir="LTR"><!-- [if !supportFootnotes]-->[17]<!--[endif]--></span></a> <span lang="FA">همان، ۱۳.</span></p>
</div>
<div id="ftn18">
<p dir="RTL"><a title="" href="file:///C:/Users/Lion/Downloads/%D8%A2%DB%8C%D8%A7%20%D9%81%D8%AA%D9%88%D8%AA_%D9%86%D8%A7%D9%85%DB%80%20%D8%A8%D9%86%D8%A7%DB%8C%D8%A7%D9%86%20%D9%85%D8%B9%D8%AA%D8%A8%D8%B1%20%D8%A7%D8%B3%D8%AA%D8%9F%20(1).docx#_ftnref18" name="_ftn18"><span dir="LTR"><!-- [if !supportFootnotes]-->[18]<!--[endif]--></span></a> <span lang="FA">همان، ۱۳.</span></p>
</div>
</div>
--- 
title: "مدرسۀ بروجیۀ سیواس" 
authors: pouresmaiel 
types: blog 
tags: مدرسه,مدرسۀ بروجیه,مدرسۀ بروجیۀ سیواس,مدرسۀ بروجردیه,مریم پور‌اسماعیل,آسمانه,ترکبه,تاریخ معماری,مطالعات معماری ایران 
featured: false
featureImg: "/assets/img/posts/CAmJe.jpg" 
slug: CAmJe 
gallery: 
- image_path: "/assets/img/posts/CAmJe.jpg" 
  title: "مدرسۀ بروجیۀ سیواس" 
- image_path: "/assets/img/posts/CAmJe-1.jpg" 
  title: "دید از فراز؛ ورودی بنا و ایوان اصلی در امتداد یکدیگر مشخص است." 
- image_path: "/assets/img/posts/CAmJe-2.jpg" 
  title: "مدرسهٔ بروجیه در میان مدرسهٔ دو مناره و دارالشّفای عزّالدین کیکاووس" 
- image_path: "/assets/img/posts/CAmJe-3.jpg" 
  title: "مدرسهْ پیش از مرمت" 
- image_path: "/assets/img/posts/CAmJe-4.jpg" 
  title: "نقشهٔ اشکوب اول، مقطع طولی (شرقی-غربی) و نمای ورودی بنا" 
- image_path: "/assets/img/posts/CAmJe-5.jpg" 
  title: "صحن و ایوان اصلی بنا" 
- image_path: "/assets/img/posts/CAmJe-6.jpg" 
  title: "گنبد دوپوش مقبرهٔ مفضّل بروجردی" 
 
excerpt: "مدرسهٔ بروجیه یا بروجردیه (Buruciye Madrasah) در محلهٔ قلعه سیواسِ  شهر سیواس، در شرق ترکیه، به سفارش مظفر بن هیبت‌اللّه مفضّل بروجردی، معروف به حاجی مسعود ساخته شده است؛ کتیبه‌های مدرسه و مقبرهٔ بانی – واقع در بنای مدرسه – نشان می‌دهد که این بنا در سال 670ق/1271م، همزمان با حکومت سلجوقیان غرب (یا سلجوقیان روم) به اتمام رسیده است. " 
--- 
<p style="text-align: justify;">مدرسهٔ بروجیه یا بروجردیه (Buruciye Madrasah) در محلهٔ قلعه سیواسِ&nbsp; شهر سیواس، در شرق ترکیه، به سفارش مظفر بن هیبت&zwnj;اللّه مفضّل بروجردی، معروف به حاجی مسعود ساخته شده است؛ کتیبه&zwnj;های مدرسه و مقبرهٔ بانی &ndash; واقع در بنای مدرسه &ndash; نشان می&zwnj;دهد که این بنا در سال 670ق/1271م، همزمان با حکومت سلجوقیان غرب (یا سلجوقیان روم) به اتمام رسیده است. جز این که بانی مدرسه از اهالی بروجرد، و&nbsp; وزیر دربار سلطان غیاث&zwnj;الدّین کیخسرو سوم، واپسین پادشاه سلسلهٔ سلاجقهٔ غرب بوده و در نیمهٔ دوم قرن سیزده میلادی از چهره&zwnj;های فعال سیاسی-اجتماعی سیواس بوده است، اطلاع دیگری از زندگی او &ndash; تا کنون &ndash; به دست نیامده است. معمار بنا نیز گمنام است.</p>
<p style="text-align: justify;">&nbsp;</p>
<p style="text-align: justify;">&nbsp;بنای مدرسهٔ بروجیه در میان دو بنای معروف دیگر، دارالشفای عزّالدین کیکاووس و مدرسهٔ دو مناره (&Ccedil;ifte Minareli Madrasah) استقرار یافته است؛ وجود یک مدرسهٔ دیگر در مجموعه (G&ouml;k Madrasah) و تاریخ ساخت مدرسه&zwnj;ها (1271م، درست یک سال پس از اتمام ساخت مدرسهٔ بروجیه) نشان از این دارد که شهر سیواس&nbsp; و به طور خاص، محلهٔ قلعه سیواس&nbsp; در این دوره، از مراکز مهم و پررونق علمی و فرهنگی منطقه بوده است. این مدرسه سال&zwnj;ها برای تدریس علوم مثبت (علوم طبیعی) مورد استفاده قرار می&zwnj;گرفته است.</p>
<p style="text-align: justify;">&nbsp;</p>
<p style="text-align: justify;">بروجیه مدرسه&zwnj;ای است چهار ایوانه با نقشه&zwnj;ای نزدیک به مربع کامل که محور تقارن آن شرقی-غربی است؛ فضاهای مدرسه پیرامون یک حیاط مربع-مستطیل سامان یافته است؛ دو ایوان شرقی و غربی آن افراشته و دو ایوان دیگر، هم&zwnj;ارتفاع رواق&zwnj;های دو سوی خویشند. ایوان اصلی در ضلع شرقی بنا ظاهراً، در تابستان&zwnj; برای اجتماع اهالی مدرسه مورد استفاده قرار می&zwnj;گرفته است. این ایوان با دو دستگاه پله در دو سو، به نیم&zwnj;اشکوبی در میان ایوان راه می&zwnj;یابد که کاربری آن مشخص نیست. در دو سوی ورودیِ اصلی بنا در ضلع غربی که خود آسمانه&zwnj;ای گنبدی دارد، دو فضای گنبدین دیگر استقرار یافته است؛ در جنوب آن فضایی محراب&zwnj;دار که به نظر می&zwnj;رسد، مسجدی در دل مدرسه بوده است و در شمال آن، مقبرهٔ خانوادگی مفضّل بروجردی بانی مدرسه. پیرامون حیاط را رواق&zwnj;هایی احاطه کرده&zwnj;اند؛ طاق&zwnj;های رومی بر روی ستون&zwnj;هایی با سرستون&zwnj;های طرح یونانی و تزیینات دورهٔ روم شرقی که به نظر می&zwnj;رسد از بناهای قدیمی&zwnj;تر جمع&zwnj;آوری و حفظ شده است. حجره&zwnj;های پشت رواق&zwnj;&zwnj;ها نیز، سقفی تاقی دارند. طرح کاملاً متقارن و منظم سبب شده است که این مدرسه در میان دیگر بناهای هم&zwnj;دورهٔ خود اهمیت بیشتری داشته باشد.</p>
<p style="text-align: justify;">&nbsp;</p>
<p style="text-align: justify;">تزئینات این بنا بیشتر تزئینات سنگی و کاشی&zwnj;کاری است با نقشمایه&zwnj;های گیاهی و هندسی؛ سنگ&zwnj;کاری&zwnj;ها بیشتر در ورودی و ایوان اصلی تمرکز یافته&zwnj;اند. ایوان اصلی با نواری از کتیبه&zwnj;های سنگی محاط شده است و فاصلهٔ کتیبه تا قوس ایوان، با اشکال هندسی و نقوش برجسته تزئین شده است. ورودی بنا نیز از تزئیناتْ غنی است؛ کتیبهٔ اصلی بنا در بالای چهارچوب در ورودی، از سنگ&zwnj;های دو رنگ تشکیل شده است. کاشی&zwnj;کاری را در مقبرهٔ مفضّل بروجردی که شرح آن رفت می&zwnj;توان دید؛ این مقبره در گذشته مملو از کاشی&zwnj;های شش&zwnj;ضلعی و ستاره&zwnj;ای و مقرنس&zwnj;کاری&zwnj;های مفصّل بوده است که امروز فقط سایه&zwnj;ای از آن باقی است. در میان مدارس با حیاط مرکزی در منطقهٔ آناتولی، مدرسهٔ بروجیه یکی از بهترین نمونه&zwnj;هاست؛ عناصر معماری آن یکدست و همگون، تزئینات آن غنی امّا متعادل و طرح آن به کمال است؛ بروجیه از نمونه&zwnj;های امتزاج مدرسه و ایوان در دورهٔ سلجوقی در خارج از مرزهای ایران امروزی است.</p>
<p style="text-align: justify;">&nbsp;</p>
<p style="text-align: justify;">این مدرسه تا پیش از سال 1966 &ndash; 1965 ناشناخته و رو به ویرانی بود و در این سال بازسازی و به موزهٔ باستان&zwnj;شناسی تبدیل شد؛ امروز از صحن این بنا به عنوان قهوه&zwnj;خانه استفاده می&zwnj;شود.</p>
<p style="text-align: justify;">&nbsp;</p>
<p style="text-align: justify;">&nbsp;</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; References:</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">http://whc.unesco.org/en/tentativelists/5907/</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">https://tr.wikipedia.org/wiki/Muzaffer%C3%BCddin_Burucirdi</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">https://tr.wikipedia.org/wiki/Buruciye_Medresesi</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">http://okuryazarim.com/buruciye-medresesi/</p>
<p dir="ltr" style="text-align: left;">&nbsp;</p>
<p dir="ltr" style="text-align: left;">http://lib.eshia.ir/23019/1/1078</p>
--- 
title: "نظریۀ معنایی برای معماری اسلامی" 
authors: z.nadimi 
types: blog 
featured: false
slug: JwNnU 
--- 
<p>به نام خدا</p>
<p>فرهنگ ایرانی پیکره&shy;ای یکپارچه است با اصولی واحد؛ که اگر یکی از آنها در مظهری از فرهنگ یافت شود، می&shy;&zwnj;شود ردپای آن اصل را در دیگر مظاهر، ولو با قوت و ضعف&shy;&zwnj;هایی جستجو کرد. یکی از اصولِ فرهنگ ایرانی، اعتقاد به وجود مراتب در پدیده&shy;&zwnj;هاست. به این معنی که هر چیز دو وجه ظاهری و باطنی دارد؛ آن وجه باطنی را معنا نیز می&shy;&zwnj;خوانند.</p>
<p>در معماری ایرانی، چون دیگر مظاهر این فرهنگ، نیز می،&shy;توان این اصل را &shy;جوئید. همین است که سبب می شود به این بیندیشیم که فهم معماری ایرانیِ برآمده از این فرهنگ، فقط از مسیر درک ظاهر آثار حاصل نمی&zwnj;&shy;آید و باید راهی به سوی شناخت معانی باطنی آنها یافت.</p>
<p>این حقیقت نه تنها در مورد معماری ایرانی بلکه در مورد هر معماری&shy;&zwnj;ای صادق است؛ زیرا که اساساً معماری قالب و محتوا، ظاهر و باطن یا صورت و معنا دارد. اما اینکه صورت و معنای معماری چیست و این دو چه نسبتی با هم دارند محل اختلاف و معرکۀ آراء محققان گوناگون است. به طور کلی می&zwnj;&shy;توان گفت، برخی معنا را متقدّم بر صورت و برخی آن را متأخّر از صورت می&zwnj;شمارند. برای مثال افرادی مانند نوربرگ شولتس، کریستوفر الکساندر و لویی&shy;&zwnj;کان بیشتر معانی مقدّم بر صورت را تبیین کرده&zwnj;&shy;اند. ایشان معتقدند معنا از قبل وجود دارد و صورت&shy;&zwnj;ها بر آنها وضع می&zwnj;&shy;شوند. [۱] معانی حقیقی که مبیّن حقیقت مکتوم در پس صورت و معانی جوهری که تبیین&zwnj;&shy;کنندۀ جوهر و ذات یک پدیده هستند را می&zwnj;&shy;توان از جمله معانی متقدم بر صورت دانست.</p>
<p>برخی دیگر از اندیشمندان، بر خلاف نگرش فوق، بیشتر به معانی متأخّر از صورت توجه کرده&shy;&zwnj;اند و معتقدند صورت&zwnj;ها زاینده معانی باطنی&zwnj;&shy;ای هستند که به انگاره&shy;&zwnj;های ذهنی، زمینه&zwnj;&shy;های اجتماعی و فرهنگی مخاطبان وابسته است. جنکس، ونتوری، آلدوروسی، هرشبرگر، راپاپورت و اغلب کسانی که در باب معنا به مطالعه پرداخته&zwnj;&shy;اند از این منظر نگریسته&zwnj;&shy;اند و معانی گشتالتی، عملکردی، قراردادی، نشانه&shy;&zwnj;ای، ارجاعی و... را تبیین نموده&shy;&zwnj;اند. [۲]</p>
<p>با توجه به آنچه گفته شد، پس لاجرم معماری با معنا پیوند دارد؛ تا جایی که برخی از متفکران این حوزه، اساساً &laquo;معماری را هنر معنادارکردن محیط زیست انسان&raquo; دانسته&zwnj;&shy;اند. [۳] بنابراین، مسلماً معماری چه در ایجاد و چه در فهم، وابسته به نظریۀ معناست. پس نظریۀ معنا در معماری از اهمیت زیادی برخوردار است.</p>
<p>از آنجایی&shy;&zwnj;که معنا وابستگی زیادی به زبان، فرهنگ و جهان&zwnj;بینی دارد، بنابراین نمی&zwnj;توان در فرهنگ اسلامی و ایرانی و برای معماری در این سرزمین، به نظریه&zwnj;&shy;ای بیرون از این فرهنگ اتّکا و اکتفا کرد. لذا به نظر می&zwnj;&shy;رسد ما نیاز به نظریه&zwnj;&shy;ای معنایی&shy; در معماری داریم که از جهان&zwnj;بینی خودمان برخاسته باشد.</p>
<p>در فرهنگ اسلامی ایران، نظریه&zwnj;ای جامع که بتوان با اتکا به آن نظریۀ معنا در معماری را تبیین کرد، پدید نیامده است. با این حال، در بسیاری از متون از عرفان و فلسفۀ اسلامی گرفته تا علوم بلاغت، اصول و تفسیر و .... آکنده از مباحثی مرتبط با نظریۀ معنا هستند. [۴]&nbsp; وجه مشترک بسیاری از این علوم در فرهنگ ما، که ریشه در اصول کلی مشترک جهان&zwnj;شناختی آنها دارد، نظر کردن به ظاهر و باطن به منزلۀ مراتبی از حقیقتی واحد است. در نهایت، یافتن یک نظریۀ معنا با نگاهی کل&zwnj;نگرانه و مبتنی بر این اصول جهان&zwnj;شناختی در خصوص معماری ایران ضروری به نظر می رسد.<br /><br />۱.&nbsp;مثلاً &nbsp;لویی کان معنای جوهری مدرسه (آموختن) را مقدّم بر صورت مدرسه می&zwnj;&shy;داند و معتقد است که صورت مدرسه از معنای جوهری آن زاییده می&zwnj;&shy;شود.<br />۲. به نظر می&zwnj;رسد که هر دو دسته معانی مذکور در یک چرخۀ دائمی قرار دارند: هر صورت معنایی به معانی موجود در هستی اضافه می&shy;&zwnj;کند (و بر غنای معنایی محیط می&zwnj;&shy;افزاید). از طرفی هر معنایی هم تا صورت نپذیرد معنایش آشکار نخواهد شد. لذا، صورت&zwnj;ها تنها ظاهرکنندۀ بواطن و معانی نیستند بلکه خود غنابخش هم هستند. به نظر می&zwnj;رسد که در نهایت هر سخنی از معنا لاجرم در این چرخه قرار می&shy;&zwnj;گیرد و شاید بتوان گفت هر یک از اندیشمندان به وجهی از حقیقت بیشتر پرداخت&zwnj;ه&shy;اند.<br />۳.&nbsp;نوربرگ شولتس،&nbsp;معنا در معماری غرب<br />۴. برای مثال به نظریۀ روح معنا در علم اصول می توان اشاره کرد.</p>
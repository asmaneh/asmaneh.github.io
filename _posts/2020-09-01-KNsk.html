--- 
title: "درباره کتاب پاولی جدید و تکمله‌های آن" 
authors: koushei 
types: blog 
featured: false
featureImg: "/assets/img/posts/KNsk.jpg" 
slug: KNsk 
gallery: 
- image_path: "/assets/img/posts/KNsk.jpg" 
  title: "درباره کتاب پاولی جدید و تکمله‌های آن" 
 
--- 
<p>یکی از منابع مرجع در شناخت عصر باستان (یونان و روم) و تأثیر آن بر اندیشه غربی در سده&zwnj;های بعدی، کتاب پاولی جدید (Brill&rsquo;s New Pauly) است.<br />آگوست پاولی[۱] (۱۷۹۶- ۱۸۴۵ م.)، دانشمند آلمانیِ متخصص در زبان&zwnj;های کلاسیک، در سال ۱۸۳۷ م. تدوین دائرة&zwnj;المعارفی درباره مطالعات عصر باستان کلاسیک (Realencyclop&auml;die der classischen Altertumswissenschaft) را آغاز می&zwnj;کند. او پیش از چاپ جلد چهارم این اثر درمی&zwnj;گذرد و ویراست نخست این کتاب در شش جلد (۱۸۳۷- ۱۸۵۲ م.) با ویراستاری دو تن از همکاران[۲] او تکمیل می&zwnj;شود.</p>
<p>در سال ۱۸۹۰ م. گئورگ ویسوا[۳] (۱۸۵۹- ۱۹۳۱ م.)، عهده&zwnj;دار کاری بلندپروازانه در تدوین ویراست تازه&zwnj;ای از این اثر می&zwnj;شود. این ویراست تازه با تکمله&zwnj;ها و جلدی برای نمایه&zwnj;ها، بالغ بر هشتاد و چهار جلد است. تهیه و انتشار مجلدات این ویراست در سال ۱۹۸۰ م. پایان می&zwnj;یابد (فهرست عناوین جلدهای مختلف در&nbsp;<a href="https://en.wikipedia.org/wiki/Realencyclop%C3%A4die_der_classischen_Altertumswissenschaft#Der_Kleine_Pauly,_Der_Neue_Pauly_and_Brill%E2%80%99s_New_Pauly" target="_blank" rel="noopener">اینجا</a>&nbsp;آمده و نسخه پی&zwnj;دی&zwnj;اف این جلدها از&nbsp;<a href="http://gen.lib.rus.ec/search.php?req=Realencyclop%C3%A4die+der+classischen+Altertumswissenschaft&amp;open=0&amp;res=100&amp;view=simple&amp;phrase=1&amp;column=def" target="_blank" rel="noopener">اینجا</a>&nbsp;قابل دریافت است). چنان که پیداست این اثر محصول تلاش سه نسل از دانشمندان و متخصصان عصر باستان کلاسیک بوده است و مدخل&zwnj;های بسیار آن، بازتابی است از تنوع رویکردها و پیشرفت&zwnj;های دانش ما درباره جهان یونان و روم باستان و مناطق همجوار آنها.<br />در فاصله سال&zwnj;های ۱۹۹۶ تا ۲۰۰۳ نسخه روزآمدی از این اثر با عنوان Der Neue Pauly در پانزده جلد (۱۸ مجلد) به همراه جلدی برای نمایه&zwnj;ها تدوین می&zwnj;شود (در سال&zwnj;های بعد تکمله&zwnj;هایی نیز برای این نسخه فراهم آمده است). مشخصات کتاب&zwnj;شناسیِ این ویراست چنین است:</p>
<p dir="ltr">Cancik, Hubert, Helmuth Schneider, and August Friedrich von Pauly. 1996-2003.&nbsp;Der neue Pauly: Enzyklopädie der Antike. Stuttgart: J.B. Metzler.</p>
<p>انتشارات بریل در فاصله سال&zwnj;های ۲۰۰۲ تا ۲۰۱۴، ترجمه انگلیسی همین نسخه اخیر را در ۲۲ جلد و با عنوان Brill&rsquo;s New Pauly روانه بازار می&zwnj;کند. مدخل&zwnj;های پانزده جلد نخست به جهان یونان و روم باستان از هزاره دوم پیش از میلاد مسیح تا اوایل سده&zwnj;های میانه در اروپا اختصاص دارد. در این مجموعه، توجه ویژه&zwnj;ای بر تعاملات جهان یونانی ـ رومی با فرهنگ&zwnj;های سامی، سلتی، ژرمانی و اسلاوی از یک سو و ادیان ابراهیمی از سوی دیگر است. پنج جلد بعدی، بر انعکاس جهان عصر باستان در سده&zwnj;های پسین و نحوه دریافت و تفسیر این میراث در فرهنگ&zwnj;های متأخر تمرکز دارد. دو جلد جداگانه نیز به نمایه&zwnj;های هر کدام از این دو بخش اختصاص یافته است. نزدیک به بیست هزار مدخلِ این مجموعه، به موضوعات متنوعی از تاریخ، فلسفه، ادبیات، دین، هنر و معماری می&zwnj;پردازد و کامل&zwnj;ترین پژوهش در موضوع خود به شمار می&zwnj;آید (فهرست مجلدات نسخه انگلیسی در&nbsp;<a href="https://brill.com/view/serial/BNP" target="_blank" rel="noopener">اینجا</a>&nbsp;آمده است).<br />علاوه بر این، تا اینجا ده جلد تکمله نیز برای این اثر تدوین شده است. هر کدام از تکمله&zwnj;ها به موضوع جداگانه&zwnj;ای می&zwnj;پردازند:<br />- جلد نخست، گاهشماری از فرمانروایان و حاکمان مناطق مختلف، از فراعنه مصر تا اسقف&zwnj;های مسیحی، از سه هزار سال پیش از میلاد تا سال ۸۰۰ میلادی را به دست می&zwnj;دهد.<br />- جلد دوم، فرهنگ&zwnj;نامه&zwnj;ای است ازنویسندگان و متن&zwnj;های یونانی ـ رومی و تاریخچه&zwnj;ای از کتابت آنها از عصر باستان تا روزگار حاضر. اطلاعات نسخه&zwnj;شناسی آثار حدود ۲۵۰ نویسنده و فیلسوف و دانشمند، از همر تا نویسندگان عصر باستان متأخر در این کتاب گزارش شده است.<br />- جلد سوم، اطلس تاریخی جهان باستان است. با ۱۷۰ نقشه رنگی بزرگ، به تحولات سیاسی، اقتصادی، اجتماعی و فرهنگی در آسیای غربی، مدیترانه، امپراتوری بیزانس، جهان اسلام و امپراتوری روم مقدس، از هزاره سوم پیش از میلاد تا سده پانزدهم میلادی می&zwnj;پردازد.<br />- جلد چهارم، به انعکاس و حضور اساطیر یونان و روم در ادبیات، موسیقی و هنر اروپا تا روزگار معاصر می&zwnj;پردازد و از ابعاد زیبایی&zwnj;شناختی و فلسفی آنها گفتگو می&zwnj;کند.<br />- جلد پنجم، به بررسی انعکاس آثار ادبی عصر باستان در ادبیات، هنر و موسیقی سده&zwnj;های بعدی اختصاص یافته است.<br />- جلد ششم به ارائه زندگی&zwnj;نامه و معرفی آثار حدود ۷۰۰ دانشمندی می&zwnj;پردازد که از سده چهاردهم میلادی به این سو، تأثیر چشم&zwnj;گیری بر مطالعات عصر باستان داشته&zwnj;اند. فهرست ایشان شامل واژه&zwnj;شناسان، باستان&zwnj;شناسان، مورخان، پژوهشگران کتیبه&zwnj;ها، متخصصان سکه و پاپیروس، فیلسوفان، مورخان هنر و ... است.<br />- جلد هفتم، به چهره&zwnj;های عصر باستان مانند سقراط و سیسرو و اسکندر (و حتی شخصیت&zwnj;های افسانه&zwnj;ای) و حضور آنها در هنر و ادبیات و موسیقی غربی در دوره&zwnj;های بعدتر اختصاص دارد.<br />- جلد هشتم، در ضمن ۱۳۰ مدخل، به انعکاس عصر باستان در اندیشه و جهان رنسانس از پترارک تا نهضت اصلاح دینی می&zwnj;پردازد.</p>
<p>- جلد نهم، فرهنگ&zwnj;ها و تمدن&zwnj;های مختلف پیرامون دریای مدیترانه را در فاصله ۱۲۰۰ تا ۶۰۰ پیش از میلاد بررسی می&zwnj;کند.<br />- جلد دهم نیز به تاریخ و فرهنگ بیزانس از پایه&zwnj;گذاری قسطنطنیه در سال ۳۲۴ م. تا سقوط امپراتوری بیزانس در سال ۱۴۵۳ م. می&zwnj;پردازد.<br />مشخصات کتاب&zwnj;شناسیِ تکمله&zwnj;های ویراست انگلیسی، در انتهای همین نوشته آمده است (برای فهرست آنها در سایت بریل،&nbsp;<a href="https://brill.com/view/serial/BNPS" target="_blank" rel="noopener">اینجا</a>&nbsp;را بنگرید). انتشارات بریل، فیلم&zwnj;هایی نیز برای معرفی کتاب اصلی و شش تکمله نخست و نحوه کار با نسخه آنلاین در&nbsp;<a href="https://www.youtube.com/watch?v=buYD67GEnRE" target="_blank" rel="noopener">اینجا</a>&nbsp;و&nbsp;<a href="https://www.youtube.com/watch?v=LfddF1Yqnvg" target="_blank" rel="noopener">اینجا</a>&nbsp;ارائه کرده است (۳ جلد از این مجموعه در&nbsp;<a href="http://gen.lib.rus.ec/search.php?req=brill+new+pauly&amp;open=0&amp;res=100&amp;view=simple&amp;phrase=1&amp;column=def" target="_blank" rel="noopener">لیبجن</a>&nbsp;در دسترس است).<br />اهمیت این کتاب برای ما، علاوه بر مطالعات عصر باستان کلاسیک، در توجهی است که این اثر به تمدن اسلامی داشته است. مدخل&zwnj;های آن کمک می&zwnj;کند تا تحولات عالم اسلامی (دستکم در سده&zwnj;های نخست) را در زمینه تحولات کلی&zwnj;ترِ عصر باستان متأخر و مناطق همجوار ببینیم. تمرکز صرف بر جریان&zwnj;ها و اتفاقات داخل تمدن اسلامی و غفلت از زمینه&zwnj;ها و تعاملات عالم اسلامی با سرزمین&zwnj;های دیگر، از جمله مهم&zwnj;ترین نقایص پژوهش&zwnj;های داخلی است. در بسیاری از مواقع، نگاهِ ما حتی از این هم محدودتر است و به جغرافیای کنونیِ ایران اکتفا می&zwnj;کنیم و حتی از همسایه&zwnj;هایی مانند افغانستان و عراق نیز غافل می&zwnj;مانیم، چه رسد به تمدن اسلامی در شمال آفریقا و یا تعاملات با بیزانس و هند. کتاب پاولی جدید فرصتی است تا با دیدی گسترده&zwnj;تر به بررسیِ تحولات تمدن اسلامی و ارزیابی آن در نسبت با تمدن&zwnj;های همجوار بپردازیم.</p>
<p><strong>منابع</strong></p>
<p dir="ltr">Eder, Walter, Johannes Renger. 2007.&nbsp;Brill&rsquo;s chronologies of the ancient world: names, dates and dynasties. Leiden: Brill.<br />- Landfester, Manfred. 2009.&nbsp;Dictionary of Greek and Latin authors and texts. Leiden: Brill.<br />- Wittke, Anne-Maria, Eckart Olshausen, and Richard Szydlak. 2010.&nbsp;Historical atlas of the ancient world. Leiden: Brill.<br />- Moog-Grünewald, Maria. 2010.&nbsp;The reception of myth and mythology. Leiden: Brill.<br />- Walde, Christine. 2012.&nbsp;The reception of classical literature. Leiden: Brill.<br />- Kuhlmann, Peter, Helmuth Schneider. 2014.&nbsp;History of classical scholarship: a biographical dictionary. Leiden: Brill.<br />- Möllendorff, Peter von, Annette Simonis, Linda Simonis. 2016.&nbsp;Figures of antiquity and their reception in art, literature and music. Leiden: Brill.<br />- Landfester, Manfred. 2017.&nbsp;The reception of Antiquity in Renaissance Humanism. Leiden: Brill.<br />- Wittke, Anne-Maria. 2018.&nbsp;The early Mediterranean world, 1200-600 BC. Leiden: Brill.<br />- Daim, Falko. 2019.&nbsp;History and culture of Byzantium. Leiden: Brill&nbsp;&nbsp;</p>
<p><strong>پی&zwnj;نوشت</strong></p>
<p dir="ltr">[1]. August Friedrich von Pauly<br />[2]. Ernst Christian Walz (1802-1857 م.) و Wilhelm Siegmund Teuffel (1820-1878 م.)<br />[3]. Georg Wissowa</p>
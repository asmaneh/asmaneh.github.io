--- 
title: "هنر ایران| رابرت مرداک اسمیت، ترجمۀ کیانوش معتقدی" 
authors: asmaneh 
types: bap 
categories: book 
tags: هنر ایران,مرداک اسمیت,تاریخ هنر ایران 
featured: false
featureImg: "/assets/img/posts/KuhtP.jpg" 
slug: KuhtP 
gallery: 
- image_path: "/assets/img/posts/KuhtP.jpg" 
  title: "هنر ایران| رابرت مرداک اسمیت، ترجمۀ کیانوش معتقدی" 
 
--- 
<p>یادداشت مترجم: کتاب حاضر &laquo;هنر ایران&raquo; _نوشتۀ رابرت مرداک اسمیت_یکی از نخستین کتاب&zwnj;ها دربارۀ تاریخ هنر ایران است که به فارسی ترجمه و منتشر شده است. این کتاب زمانی منتشر شده که هنوز واژه یا معادلی چون &laquo;هنر اسلامی&raquo; در مطالعات هنرهای خاورمیانه و ایران در جهان شکل نگرفته بود، و این اثر با عنوانی تخصصی و با هدف شناسایی و تحلیل هنر ایران در دوران حکومت ناصرالدین&zwnj;شاه قاجار، خارج از ایران منتشر شده است. اساس کار مرداک اسمیت در این کتاب، معرفی مجموعه &zwnj;آثاری بود که برای نخستین بار در غرفۀ ایران در موزه&zwnj;ی ساوت کنزینگتون لندن به نمایش درآمده بود.</p>
<p>رابرت مرداک اسمیت (۱۹۰۰-۱۸۳۵م.)، رئیس ادارۀتلگراف ایران در فاصله&zwnj;ی سال&zwnj;های ۱۸۸۸-۱۸۸۳م، سرلشکر، باستان&zwnj;شناس و دیپلمات اسکاتلندی از جمله مهم&zwnj;ترین گردآورندگان آثار هنر ایران در انگلستان به&zwnj;شمار می&zwnj;آید. بخش بزرگی از آثار هنری ایران که در موزه&zwnj;های بریتانیا موجود است به همت شخص او به آنجا راه یافت. بر اساس مدارک و مستندات باقیمانده از دوران اقامت وی در ایران، امروز می&zwnj;توان بخش&zwnj;های مهمی از تاریخ هنر ایران در دوران قاجار را مورد مطالعه قرار داد.</p>
<p>در این کتاب، علاوه بر وفاداری به استفاده از طرح&zwnj;ها (گراور&zwnj;ها)ی منتشرشده در اصل کتاب، سعی شده تا تعدادی تصویر رنگی متعلق به شاخص&zwnj;ترین آثار هنری موجود در کلکسیون موزۀویکتوریا و آلبرت لندن برای مطالعه&zwnj;ی علاقه&zwnj;مندان ارائه شده است. همچنین دو مقاله در بخش ضمیمۀ کتاب از پژوهشگران برجسته جنیفر اسکرس و ایزابل گودیین ترجمه و منتشر شده که، در جهت شناخت بهتر زندگی و جایگاه نویسنده&zwnj;ی کتاب و اهمیت موضوعات مطرح شده و روش&zwnj;شناسی وی در این&zwnj;باره، نقش مهمی ایفا می&zwnj;کند.&nbsp;</p>
<p>کتاب &laquo;هنر ایران&raquo; در قطع رقعی، با تصاویر رنگی توسط کیانوش معتقدی ترجمه و از سوی نشر خط و طرح منتشر شده است.</p>
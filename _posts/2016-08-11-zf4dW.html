--- 
title: "قزوین: کتابت، خوشنویسی، فرهنگ‌نامه" 
authors: soheili 
types: blog 
tags: قزوین,تاریخ شهر,کتابت,خوشنویسی,فرهنگ,تاریخ معماری,آسمانه,مطالعات معماری ایران,حمید سهیلی 
featured: false
slug: zf4dW 
excerpt: "بی‌شمار کاتب و خوشنویس از منطقۀ قزوین در فاصلۀ سده‌های پنجم تا سیزدهم هجری برآمده است که شماری از آنان چون زکریای قزوینی، حمداالله مستوفی، عبید زاکانی، میرعماد حسنی سیفی قزوینی، درویش عبد المجید طالقانی، ملک محمد قزوینی، عماد الکتاب و استاد محمد احصایی از برجسته‌ترین و نام‌آورترین هنرمندان این سرزمین‌اند." 
--- 
<div>
<div>
<p style="text-align: justify;">بی&zwnj;شمار کاتب و خوشنویس از منطقۀ قزوین در فاصلۀ سده&zwnj;های پنجم تا سیزدهم هجری برآمده است که شماری از آنان چون زکریای قزوینی، حمداالله مستوفی، عبید زاکانی، میرعماد حسنی سیفی قزوینی، درویش عبد المجید طالقانی، ملک محمد قزوینی، عماد الکتاب و استاد محمد احصایی از برجسته&zwnj;ترین و نام&zwnj;آورترین هنرمندان این سرزمین&zwnj;اند.&nbsp;</p>
<br />
<p style="text-align: justify;">این هنرمندان با قلم&zwnj;تراش&zwnj;های مشهور زنجان که ابزار ضروری برای تراشیدن انواع قلم نی و اسباب دست خطاطان و خوشنویسان را فراهم می&zwnj;کردند مرتبط بودند. همچنین میان قلم&zwnj;تراشی و خوشنویسی با رونویسی و نسخه&zwnj;برداری از کتاب&zwnj;های مذهبی و علمی و نجومی گردآوری شده در کتابخانۀ بزرگ قلعه الموت (قلعه حسن صباح) در رشته&zwnj;کوه&zwnj;های شمال شرق قزوین که طی حدود یکصدوهشتاد سال پایگاه اصلی و مقر اسماعیلیان بود نسبتی هست. چه پیروان فرقۀ اسماعیلیه با گروه اخوان الصفا در جنوب ایران مراوده داشتند، که هدفشان گردآوری دانش&zwnj;های زمانه و تهیۀ فرهنگنامه و بالا بردن آگاهی عمومی بود، اما به علت توقف کارشان، ادامۀ فعالیت&zwnj;های آنان توسط اسماعیلیان به قلعه الموت منتقل و سبب رشد و گسترش کتابخانۀ بزرگ الموت و رونویسی و تکثیر کتاب&zwnj;های این کتابخانه شد که در نهایت خود باعث پرورش خیل عظیم کاتبان و خوشنویسان &nbsp;بزرگ در منطقۀ قزوین و به همراه آن، رونق روزافزون قلم&zwnj;تراش&zwnj;های زنجان شد.</p>
<br />
<p style="text-align: justify;">&nbsp;اینها همگی نشان از پیوستگی و پیوندی تاریخی میان صنعت&zwnj;گران و هنرمندان و کتاب&zwnj;سازان منطقۀ قزوین طی صدها سال و پرورش خیل عظیم کاتبان و خطاطان و خوشنویسان و رواج علم کلام و علوم گوناگون در این خطه بوده است. مشاهیری چون، امام رافعی قزوینی، زکریای قزوینی، حمدالله مستوفی، عبید زاکانی، میر عماد حسنی سیفی قزوینی، درویش عبدالمجید طالقانی عماد الکتاب و علامه علی اکبر دهخدا، ثمرۀ این پیوستگی و تلاش طولانی و فرهنگ لغت فارسی یا لغت&zwnj;نامۀ دهخدا، نشانۀ تداوم این جستجو و کوشش هزار ساله است.</p>
<p style="text-align: justify;">&nbsp;</p>
</div>
</div>
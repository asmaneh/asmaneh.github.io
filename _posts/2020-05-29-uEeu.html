--- 
title: "شبی در میان و خدا مهربان" 
authors: soltani 
types: blog 
featured: false
featureImg: "/assets/img/posts/uEeu.jpg" 
slug: uEeu 
gallery: 
- image_path: "/assets/img/posts/uEeu.jpg" 
  title: "شبی در میان و خدا مهربان" 
- image_path: "/assets/img/posts/uEeu-1.jpg" 
  title: "تصویر ۱. مقبرۀ ژمز دارمستتر و مری رابینسن، عکس از ویکیپدیا ذیل مدخل «James Darmesteter»." 
- image_path: "/assets/img/posts/uEeu-2.jpg" 
  title: "تصویر ۲. ژِمْزْ دارْمِسْتِتِر" 
- image_path: "/assets/img/posts/uEeu-3.jpg" 
  title: "تصویر ۳. اَگْنِس مِری فِرَنْسِس رابینسِن، از کتاب: Agnes Mary Frances Robinson. The collected poems, lyrical and narrative." 
- image_path: "/assets/img/posts/uEeu-4.jpg" 
  title: "تصویر ۴. ابتدای کتاب مجموعه اشعار مری رابینسن و تقدیم‌نامه‌اش به یاد ژمز دارمستتر: Agnes Mary Frances Robinson. The collected poems, lyrical and narrative." 
 
--- 
<p>برای ما ایرانی&zwnj;ها که از در و دیوارمان شعر و &laquo;شِر و وِر&raquo; می&zwnj;بارد شاید عبارت &laquo;شبی در میان و خدا مهربان&raquo; چندان توجهی را جلب نکند؛ اما یک وقتی هم ممکن است بکند! اگر مثلاً یک جای عجیب باشد. کما اینکه برای من خیلی جلب توجه کرد؛ می&zwnj;دانید چرا؟</p>
<p>دنبال املای صحیح نام یک مستشرق فرانسوی بودم که به سنگ قبری برخوردم. زیر نامش و نام همسرش و توضیحاتی که به فرانسوی در باره&zwnj;اش نوشته بودند، از قبیل توضیحاتی که تا چند سال قبل روی سنگ قبرهای خودمان هم می&zwnj;نوشتند و می&zwnj;گفتند طرف چه کاره بوده و چرا مرده ولی حالا دیگر نمی&zwnj;نویسند، به فارسی و با قلمی شبیه قلم چاپخانۀ بریل که بیش از صد سال پیش کتاب&zwnj;هایی به فارسی و عربی چاپ می&zwnj;کرد نوشته بود: &laquo;شبی در میان و خدا مهربان&raquo;.</p>
<p>همین یک جمله و همین یک تصویر کافی بود که قلبم فشرده بشود و برای دقایقی مکث کنم و چشمانم نم بردارد و تا همین&zwnj;جا هم دوست دارم که صاحب قبر از آنهایی باشد که من دوستشان دارم و بروم یک جای خوب در خیالم بهش بدهم و یادداشتم را هم همین&zwnj;جا تمام کنم؛ اما گمان می&zwnj;کنم بهتر است بروم سراغش و ببینم که بوده است و چه کار کرده است:</p>
<p>ژِمْزْ دارْمِسْتِتِر [۱] متولد ۱۸۴۹ در فرانسه بود و ۴۵ سال عمر کرد تا زیر این سنگ قبر به خاک سپرده شد و پیش از مرگش بزرگ&zwnj;ترین صاحب نظر در موضوع تخصصش در جهان بود. [۲]&nbsp;او استاد مطالعات زرتشتی و ادبیات ایران باستان بود و مترجم زندِ اوستا به انگلیسی و فرانسوی. از مهم&zwnj;ترین آثار او کتابی است در دو جلد با عنوان&nbsp;مطالعات ایرانی [۳]&nbsp;که عنوان جلد اول آن&nbsp;مطالعاتی دربارۀ دستور تاریخی زبان فارسی&nbsp;است و حاوی مطالب مهمی دربارۀ فارسی باستان، فارسی میانه و فارسی نو [۴] و جلد دومش حاوی مقالاتی گوناگون دربارۀ تاریخ و ادبیات فارسی است. او در ۲۵ سالگی به عضویت انجمن آسیایی پاریس درآمد و چندی پس از آن تا پایان عمر دبیر این انجمن بود. او همچنین استاد کرسی زبان و ادبیات فارسی کولژ دو فرانس [۵]&nbsp;بود.</p>
<p dir="rtl">قدری گشتم اما چیز زیادی از زندگی شخصی&zwnj;اش نیافتم جز اینکه ژِمز فرزند یک صحافِ آلمانیِ فقیر بود که به فرانسه مهاجرت کرده بود و&nbsp; برای فراهم کردن امکانات تحصیلی بهتر برای فرزندانش به پاریس رفت. ژِمز از لحاظ جسمی ضعیف ولی بسیار باهوش بود. [۶] او اول عبری آموخت و مدتی هم درس حقوق خواند و کمی هم دنبال داستان&zwnj;نویسی و نمایشنامه&zwnj;&zwnj;نویسی بود [۷] بعد سانسکریت را یاد گرفت و پس از آن با تشویق استادش میشل بِرِ&zwnj;آل [۸] دنبال مطالعات زرتشتی و ایران&zwnj;شناسی رفت و اینکه نام همسر انگلیسی&zwnj;اش اَگْنِس مِری فِرَنْسِس رابینسِن [۹]&nbsp;بود و شاعر و نویسنده و مترجم مشهوری که سال&zwnj;ها پس از او درگذشت و زیر همین سنگ خفته است. برای من همین&zwnj;ها کافی است؛ همین یک جملۀ &laquo;شبی در میان و خدا مهربان&raquo;.</p>
<p dir="ltr"><br />1- James Darmesteter</p>
<p>۲- عسگر بهرامی. ذیل مدخل &laquo;دارمستتر، ژام&raquo;.</p>
<p dir="ltr">3-&nbsp;Études iraniennes</p>
<p>۴- طهمورث ساجدی. &laquo;ژام دارمستتر، ایران&zwnj;شناس فرانسوی&raquo;. ص ۲۱۰.</p>
<p dir="ltr">5- Coll&egrave;ge de France<br />6- Mary Boyce and MacKenzi, &ldquo;DARMESTETER, JAMES&rdquo;.</p>
<p>۷- عسگر بهرامی. ذیل مدخل &laquo;دارمستتر، ژام&raquo;.</p>
<p dir="ltr">8- Michel Br&eacute;al<br />9- Agnes Mary Frances Robinson</p>
<p><strong>کتاب&zwnj;نامه</strong></p>
<p>طهمورث ساجدی. &laquo;ژام دارمستتر، ایران&zwnj;شناس فرانسوی&raquo;. در:&nbsp;<em>نامۀ فرهنگستان</em>. شمارۀ ۳۶ (زمستان ۱۳۸۶): ۲۰۷ تا ۲۱۲.</p>
<p>عسگر بهرامی. ذیل مدخل &laquo;دارمستتر، ژام&raquo;. در:&nbsp;<em>دانشنامۀ جهان اسلام</em>. زیر نظر غلامعلی حداد عادل. تهران: بنیاد دایرة المعارف اسلامی، ۱۳۹۸.</p>
<p>ذیل مدخل &laquo;دارمستتر، ژام&raquo;. در:&nbsp;<em>دایرةالمعارف فارسی</em>. به سرپرستی غلامحسین مصاحب. تهران: امیرکبیر، ۱۳۸۰.</p>
<p dir="ltr">Mary Boyce and D. N. MacKenzie.&nbsp;<a href="http://www.iranicaonline.org/articles/darmesteter">&ldquo;DARMESTETER, JAMES&rdquo;</a>. In:&nbsp;Iranicaonline.</p>
<p dir="ltr">Agnes Mary Frances Robinson.&nbsp;<em>The collected poems, lyrical and narrative</em>. London: T.F. Unwin, 1902.</p>
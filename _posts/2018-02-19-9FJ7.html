--- 
title: "تحلیل ساختاری کتاب تاریخ معماری اسپیرو کوستوف|فاطمه باقری" 
authors: asmaneh 
types: research 
featured: false
slug: 9FJ7 
--- 
<p>در هر تاریخ&zwnj;نامه مورخ بر مبنای جهان&zwnj;بینی&zwnj;&zwnj;اش رویکردی برای مواجهه با تاریخ و نگارش تاریخ&zwnj;نامه انتخاب می&zwnj;کند. انتخاب بنا از میان هزاران بنا، خوانش آنها و تنظیم و تفسیر شواهد به دست آمده، در زمرۀ کارهای یک مورخ است. هر مورخ بر اساس جهان&zwnj;بینی و هدفش از نگارشِ تاریخ بناهایی انتخاب و دربارۀ آنها سؤال می&zwnj;کند و برای یافتن پاسخ پرسش&zwnj;هایش از منابعی استفاده می&zwnj;کند. مورخ برمبنای پرسش&zwnj;ها و هدفش از نگارشِ تاریخ، بخشی از آنچه در جهان واقع شده؛ یعنی تاریخ یک، را روایت می&zwnj;کند. او بناها، افراد، رویدادها و پاره&zwnj;های زمانیِ تاریخِ یک را در راستای جهان&zwnj;بینی، رویکرد، پرسش و هدفش انتخاب می&zwnj;کند و تاریخ&zwnj;نامه&zwnj;اش را در ساختاری منسجم می&zwnj;نویسد. همۀ این متغیر&zwnj;ها موجب می&zwnj;شود که به تعداد مورخان حداقل یک تاریخ&zwnj;نامۀ معماری با مفروض&zwnj;ها، پرسش&zwnj;ها و چارچوب مفهومی داشته باشیم که تحلیل ساختار هرکدام از آنها می&zwnj;تواند سرمشق خوبی برای نگارش تاریخ&zwnj;نامه&zwnj;ای با همان رویکرد یا رویکردهای متفاوت باشد. کتاب تاریخ معماری: صحنه&zwnj;ها و آیین&zwnj;ها نوشتۀ اسپیرو کوستوف رویکردی نو به تاریخ معماری دارد. مورخ در این کتاب در صدد است تا با نگاهی فراخ&zwnj;تر روایتی منصفانه از تاریخ معماری عرضه کند. در این تحقیق، فاطمه باقری، در پی آن است تا با تحلیل ساختار کتاب کوستوف نگاه جدید او را در روایتِ تاریخ معماری و نسبت میان انسان و معماری بشناسد. بدین منظور می&zwnj;کوشد، ساختار پیدا و پنهان کتاب را بررسی کند. این تحقیق دو فصل دارد. در فصل اول، &laquo;مفروضات و مفاهیم بنیادین کوستوف در تاریخ&zwnj;نگاری&raquo;، نگاه کوستوف به تاریخ&zwnj; معماری و هدفش را در نگارش تاریخ معماری بررسی می&zwnj;کند. مفاهیم او در مسیر تاریخ&zwnj;نگاری و در راستای هدف را شرح می&zwnj;دهد. پس از آن به بررسی مفروضات تاریخ&zwnj;نگاریِ او و اثر آن بر روش و استفاده از منابع در تاریخ&zwnj;نگاری می&zwnj;پردازد. در فصل دوم، &laquo;بروز چارچوب مفهومی کوستوف در کتاب&raquo;، نسبت ساختاری پیدای کتاب با چارچوب مفهومی و نحوۀ بروز مفاهیم را در ساختار خرد و کلان کتاب شرح می&zwnj;دهد. سپس بروز مفاهیم و تأثیر هدف و مفروضات را در متن کتاب بررسی می&zwnj;کند.</p>
<p><strong> **فاطمه باقری. &laquo; تحلیل ساختاری کتاب تاریخ معماری اسپیرو کوستوف&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر مهرداد قیومی بیدهندی. تهران: دانشگاه شهید بهشتی، بهمن۱۳۹۶.**</strong></p>
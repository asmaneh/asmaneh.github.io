--- 
title: "تعریف روایت در شهرسازی | گزیده‌ای از «چرخش روایی در شهرسازی: مرور انتقادی»، نوشته‌ی لیون امیل" 
authors: asmaneh 
types: blog 
tags: روایت,شهرسازی,چرخش روایی,مرور انتقادی,لیون امیل,آسمانه,مطالعات معماری ایران 
featured: false
slug: A8BAQ 
excerpt: "در ادبیات پژوهشی حاکم بر چند دهه‌ی گذشته، اصطلاحاتی نظیر «گفتمان»، «بلاغت»، «قصه»، «پنداشت»، «افسانه»، «تصور» و «قصه‌گویی» بی هرگونه تمایز روشنی در نحوه‌ی استفاده، اغلب مترادف یکدیگر به کار رفته‌اند. در نتیجه، گرچه شاهد شمار قابل توجهی نوشتار نظریه‌ی شهری درباره‌ی روایت و شهرسازی هستیم، چندان روشن نیست که این پژوهش‌های متنوع چه ارتباطی با یکدیگر دارند." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تعریف روایت در شهرسازی</span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>گزیده&zwnj;ای از &laquo;چرخش روایی در شهرسازی: مرور انتقادی&raquo;، نوشته&zwnj;ی لیون امیل* در ادبیات پژوهشی حاکم بر چند دهه&zwnj;ی گذشته، اصطلاحاتی نظیر &laquo;گفتمان&raquo;، &laquo;بلاغت&raquo;، &laquo;قصه&raquo;، &laquo;پنداشت&raquo;، &laquo;افسانه&raquo;، &laquo;تصور&raquo; و &laquo;قصه&zwnj;گویی&raquo; بی هرگونه تمایز روشنی در نحوه&zwnj;ی استفاده، اغلب مترادف یکدیگر به کار رفته&zwnj;اند. در نتیجه، گرچه شاهد شمار قابل توجهی نوشتار نظریه&zwnj;ی شهری درباره&zwnj;ی روایت و شهرسازی هستیم، چندان روشن نیست که این پژوهش&zwnj;های متنوع چه ارتباطی با یکدیگر دارند. پژوهش&zwnj;های اخیر از تعابیری نظیر &laquo;تخیلات&raquo;، &laquo;تصاویر ذهنیِ&raquo; شهری، &laquo;کرونوتوپ&zwnj;های اسطوره&zwnj;ای&raquo;، &laquo;حکایت&zwnj;ها&raquo;، &laquo;قصه&zwnj;ها&raquo; و &laquo;استعاره&zwnj;ها&raquo; بهره برده&zwnj;اند. گاه برای اشاره به چیزی واحد از اصطلاحاتی متفاوت استفاده می&zwnj;شود اما مواردی که اصطلاحی واحد برای توصیف تدابیر و کنش&zwnj;هایی به&zwnj;غایت متفاوت در بستر شهرسازی به کار می&zwnj;رود بیشترند. اما اصلاً در وهله&zwnj;ی اول در بستر شهرسازی چه چیزی روایت محسوب می&zwnj;شود؟ تعریف جیمز ا. فیلِن از روایت نقطه&zwnj;ی عزیمت سرراست و معقولی به شمار می&zwnj;آید: &laquo;کسی در یک موقعیت و بنا به هدف یا اهدافی به کسی دیگر می&zwnj;گوید چیزی اتفاق افتاده&raquo;. فیلن به عنوان نماینده&zwnj;ی روایت&zwnj;شناسی بلاغی، روایت را اساساً به مثابه&zwnj;ی &laquo;کنش بلاغی&raquo; می&zwnj;فهمد و این دیدگاهی است که در این متن هم دنبال می&zwnj;شود. علاوه بر این روایت، آن&zwnj;طور که اینجا فهم می&zwnj;شود، بدین معنا است که آنچه گفته می&zwnj;شود (&laquo;چیزی اتفاق افتاده&raquo;) شکل متن شفاهی یا نوشتاری را به خود می&zwnj;گیرد. روایت نه امری گنگ یا رازآمیز است که لازم باشد آن را از امری دیگر استنباط کرد و نه امری پوشیده است که نیاز به کشف یا استنتاج داشته باشد. روایت امری محسوس و انضمامی است که می&zwnj;توان وجودش را نشان داد و نقلش کرد. برای مثال، در تاریخ هلسینکی، تلقی ضمنی و تمثیلی دیرپایی از پایتخت فنلاند وجود دارد که آن را دخترکی نابالغ می&zwnj;بیند که در انتظار از راه رسیدن بلوغ خویش است. این افسانه&zwnj;ای است که اغلب می&zwnj;توان رد پای آن را در پس&zwnj;زمینه&zwnj;ی بازنمودهای رسانه&zwnj;ای و سیاست&zwnj;گذارانه&zwnj;ی شهر و همچنین در ادبیات پیدا کرد. این افسانه به واسطه&zwnj;ی لقب شهر، یعنی &laquo;دختر بالتیک&raquo;، مشروعیت یافته و در هیئت مجسمه&zwnj;ی تمثیلی هاویس آماندا در میدان مرکزی تاریخی شهر نیز مجسم شده است. اما وقتی شهردار هلسینکی، یوسی پایونِن، در سخنرانی افتتاحیه&zwnj;اش به مناسبت شروع ساخت&zwnj;وساز در وِست&zwnj;هاربِر به خبرنگاران می&zwnj;گوید &laquo;دختر بالتیک دارد خودش را به دریا تسلیم می&zwnj;کند، یعنی به شکارگاه سابقش&raquo; و آن&zwnj;ها هم این را در روزنامه می&zwnj;نویسند، آن&zwnj;گاه با روایت طرف هستیم: شخصی (پایونن) در موقعیتی (سال ۲۰۰۸، در ابتدای ساخت&zwnj;وساز) به شخصی دیگر (عموم مردم) می&zwnj;گوید بنا به دلیل معینی، چیزی اتفاق افتاده (توسعه&zwnj;ی هلسینکی به سمت کرانه&zwnj;ی دریا) و با کمک گرفتن از تصویر تمثیلی ویژه&zwnj;ای می&zwnj;کوشد در قصه&zwnj;ای که نقل می&zwnj;کند، حسی از علیت و تداوم تاریخی را برانگیزد. راهی دیگر برای بیان تعریف فیلن این است که بگوییم روایت یعنی کسی در موقعیتی و بنا به دلیلی، &laquo;قصه&raquo;ای واقعی یا خیالی را برای کسی نقل کند. &laquo;قصه&raquo; و &laquo;روایت&raquo; زوج کلیدی مطالعات روایی به شمار می&zwnj;آیند. قصه را می&zwnj;توان رویداد (یا زنجیره&zwnj;ی رویدادهای) برساخته&zwnj;ی ذهنی در نظر گرفت که راوی در سر دارد، و روایت را بازگویی رویدادهای مذکور در جهان واقع. به عبارت دیگر، تفاوت میان این دو شبیه تفاوت میان کلمه&zwnj;ای است که شخص در ذهن دارد با کلمه&zwnj;ای که در بستر ارتباطی معینی به زبان می&zwnj;آید. قصه&zwnj;ای واحد ــ مثلاً این قصه که چطور منِ دانشجوی انتقالی اراسموس در اواخر دهه&zwnj;ی ۱۹۹۰ به هلسینکی آمدم ــ می&zwnj;تواند بارها نقل شود و بسته به مخاطب و موقعیت ممکن است هربار به شکلی متفاوت نقل شود. بنابراین روایت به بستر، گوینده (راوی)، مخاطب قصه (روایت&zwnj;شنو) و [چگونگی] نقل قصه بستگی دارد. گرچه روایت ممکن است در خود عناصری داشته باشد که از فرط ابهام، نیازمند تحلیل روایی باریک&zwnj;بینانه باشند، اما هیچ چیز مبهمی درباره&zwnj;ی خود آن وجود ندارد: روایت فراورده&zwnj;ی زبانی ملموسی است که می&zwnj;توان دقیق و کامل به صورت گفتار یا نوشتار ثبتش کرد.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">این تعریف فراخ از روایت را می&zwnj;توان به شکلی بیش&zwnj;وکم آسان درباره&zwnj;ی اسناد شهرسازی هم به کار بست: شهرسازها (یا کارگزاران شهرسازی) را می&zwnj;توان راوی/ راویانی در نظر گرفت که قصه&zwnj;ای را، اغلب خطاب به ساکنان محدوده&zwnj;ای که تحت تأثیر برنامه&zwnj;های شهرسازی قرار می&zwnj;گیرد، نقل می&zwnj;کنند. ساکنان هم به نوبه&zwnj;ی خود، نقش روایت&zwnj;شنو را ایفا می&zwnj;کنند. اکثر رویدادهای نقل&zwnj;شده تقریباً واقعی هستند (نه خیالی)، اما اسناد شهرسازی پای عناصر فرضی را هم وسط می&zwnj;کشند، مثلاً ادعاهایی در این خصوص که محدوده در آینده چطور به نظر می&zwnj;رسد و چه حال&zwnj;وهوایی دارد. علاوه بر روایت شهرسازها درباره&zwnj;ی محدوده&zwnj;ای معین، البته با روایت&zwnj;های متنوع و گسترده&zwnj;تری هم طرف هستیم که دیگران تولیدشان می&zwnj;کنند: روایت&zwnj;های ساکنان (چه به صورت نوشتاری و چه گفتاری) یا به طور کلی&zwnj;تر، گروه&zwnj;های ذی&zwnj;نفع، روایت&zwnj;های منتشرشده در مطبوعات، روایت&zwnj;های نقل&zwnj;شده توسط سیاست&zwnj;مدارها، روایت&zwnj;های نوشته&zwnj;شده در نامه&zwnj;ها و اسناد پیشنهادی، یا روایت&zwnj;های منتشرشده در شبکه&zwnj;های اجتماعی. تمایز میان این روایت&zwnj;های متفاوت (برحسب زمینه&zwnj;ی هریک) می&zwnj;باید به دقت مورد بررسی قرار گیرند.[...] *مشخصات منبع: امیل، لیوِن. &laquo;چرخش روایی در شهرسازی: مرور انتقادی&raquo;. ترجمه&zwnj;ی نوید پورمحمدرضا. در </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">شنیدن شهر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">، تهران: اطراف، ۱۴۰۰، ص ۴۱-۴۳</span></p>
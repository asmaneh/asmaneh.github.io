--- 
title: "افراشتن بنا، ساختن فرهنگ" 
authors: tavanaei 
types: blog 
tags: فرهنگ,معماری,تاریخ معماری,آسمانه,مطالعات معماری ایران,فرهنگ و معماری,فاطمه توانایی 
featured: false
slug: ZcMnh 
gallery: 
- image_path: "/assets/img/posts/ZcMnh-1.jpg" 
  title: "کتیبه سر در مدرسۀ هارونیه" 
 
--- 
<div>
<div>
<p style="text-align: justify;">داستان مسجدعلی، هارونیه و مدرسۀ حاج&zwnj;حسن اصفهان داستانی عبرت&zwnj;آموز از جنس داستان&zwnj;های دورۀ گذارفرهنگی است.</p>
<br />
<p style="text-align: justify;">مسجد علی بر مسجدی به نام جامع عمر تمیمی ساخته شده است. سال&zwnj;ها پس از ساخت سردر و گنبد مسجدعلی( ۹۲۹ق) در سال ۱۰۴۴ق، &nbsp;عزالدین گلستانه در توصیف مکان دفن هارون از مسجدی به نام جامع عمر تمیمی یاد کرده است، &nbsp;اما مردم عادی در همان سال&zwnj;ها مسجد را مسجد علی می&zwnj;نامیدند، نه مسجد عمر.</p>
<br />
<p style="text-align: justify;">یکی از دو مدرسه مجاور مسجد علی، مدرسۀ حاج&zwnj;حسن (مدرسۀ شمالی مسجد علی) یا مدرسۀ هارونیه (مدرسۀ غربی امامزاده هارونیه) احتمالا همان مدرسۀ حنفیه است که سلطان محمد سلجوقی در اصفهان روبروی مدرسۀ نظامیه برپا کرد تا تمام فرق جز رافضیان مدرسه&zwnj;ای مختص فقه خود داشته باشند ؛پس هر دوی این مدارس ریشه&zwnj;&zwnj;ای سلجوقی دارند. سلطان محمد سلجوقی در مدرسۀ حنفیه دفن شد؛ جایی که در آستانۀ آن سنگ بتی را که از هند به غنیمت گرفته بود، برای خوارشمردن بت&zwnj;پرستی به خاک انداخت. تا ۹۳۰ق یعنی زمان نوشته&zwnj;شدن حبیب &zwnj;السیر خاطرۀ فتح هند و بت غنمیتی سلطان هنوز زنده بود؛ اما در توصیف&zwnj;ها، جای اسامی کم&zwnj;کم عوض شد تا جایی که در مرآت &zwnj;البلدان، این محمد سلجوقی بود که در کنار مدفن هارون دفن شده بود، نه هارون در کنار او.</p>
<br />
<p style="text-align: justify;">&nbsp;پس از شیعه &zwnj;شدن حکومت، با این نشانه&zwnj;های آشکار حکومت&zwnj;های گذشته و مراکز تبلیغ مرام مخالف چگونه برخورد شد؟ شاه&zwnj;اسماعیل با اجیرکردن عده&zwnj;ای مدرسۀ ضالۀ حنفیه و &nbsp;مدرسۀ نظامیه و مدرسۀ مشترک میان فرق سنیان را با خاک یکسان کرد؟ با مدفن سلطان سلجوقی&nbsp; چه کرد؟</p>
<br />
<p style="text-align: justify;">سردر نفیس مدرسۀ هارونیه که یا مدرسۀ حنفیه است یا مدرسۀ نظامیه،&nbsp; در سال ۹۱۸ق در زمان حکومت شاه&zwnj;اسماعیل ساخته شد. راست یا دروغ، شاردن گفته وزیر شاه&zwnj;اسماعیل در زمان جوانی نذر کرده بود اگر کار و بارش رونق بگیرد مزار هارون را که آن هم بی&zwnj;رونق بی&zwnj;بوده، مرمت خواهد کرد؛ و امروز مدرسۀ مجاور بقعه به نام وزیر شاه&zwnj;اسماعیل است و نام شاه&zwnj; بر سردر آن حک شده. با تجدید بنای مدرسۀ مجاور مقبرۀ هارون و ساخت سردر، هم مدرسه از تسلط خاطرۀ فتح هند و بت هندی خارج شد و هم کرامت هارون که واسطۀ استجابت دعای میرزاشاه&zwnj;حسین اعتمادالسلطنه بود بر سر زبان&zwnj;ها افتاد. اهمیت مزار هارونیه روز به روز بیشتر شد و کم&zwnj;کم مدفن سلطان سلجوقی در سایۀ آن محو شد، همان طور که گفتیم تغییر تربیت اسامی از تغییر اهمیت مسماها خبر می&zwnj;دهد. جالب اینکه ریشۀ تقدس بقعۀ هارونیه مشخص نیست. مسیحیان عقیده دارند در مقبره بر چاهی است که اشیای مقدس خود را در آن ریخته&zwnj;اند، یهودیان صاحب بقعه را هارون خاخام بزرگ خود می&zwnj;دانند و شیعیان هم او را&nbsp; هارون پسر امام موسی کاظم(ع) می&zwnj;دانند؛ اما بنا بر قول معتبرتر در میان محققان شیعه، صاحب بقعه نوۀ امام هادی از پسرشان جعفر کذاب است، اما گردش روزگار به گونه&zwnj;ای رقم خورد (آن را به&zwnj;گونه&zwnj;ای رقم زدند) که قول ضعیف&zwnj;تر &nbsp;رواج یابد و امروز هم همین قول ضعیف بر سر زبان&zwnj;هاست.</p>
<br />
<p style="text-align: justify;">آنچه مسلم است امروز پس از گذشت پانصد سال از حکومت شاه&zwnj;اسماعیل، در خاطر مردم نامی از مدرسۀ حنفیه و سلطان سلجوقی نمانده است چرا که شاه&zwnj;اسماعیل صفوی سعی نکرد نام و مرام خود را با تخریب نام و یاد و مرام سلطان سلجوقی و تخریب &zwnj;مدرسه&zwnj; و بقعۀ دیگری در اذهان مردم حک کند، شاه&zwnj;اسماعیل با خوب ساختن، ساختن بنا و ساختن داستانی که بنا را در ساحت روایی فرهنگ توجیه&zwnj;پذیر کند، خود و بنای وابسته به خود را ماندگار کرد.</p>
<br />
<p style="text-align: justify;">&nbsp;</p>
</div>
</div>
<div>۱. * عمر تمیمی محدثی از اهالی اصفهان است که در سال ۳۷۷ق از دنیا رفته است.</div>
<div style="text-align: justify;">۲. ** این یادداشت را سه سال پیش پس از اتمام تمرین درس پژوهش در تاریخ معماری ایران(۳) نوشتم و در انجمن گوگلی آسمانه منتشر کردم، اگر برای برخی از دوستان تکراری است، عذر می&zwnj;خواهم. از استاد گرامی آقای مهندس حاجی&zwnj;قاسمی، مدرس درس پژوهش در تاریخ معماری ایران(۳)، که سبب آشنایی&zwnj;ام با این مجموعه بودند بسیار متشکرم. هرجا هستند خدا حافظشان باشد.</div>
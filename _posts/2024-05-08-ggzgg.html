--- 
title: " آرمان‌ها و بت‌ها: مقالاتی درباره‌ی ارزش در تاریخ و هنر | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
authors: mqayoomi 
types: blog 
tags: آرمان,بت,ارزش,تاریخ هنر,کتاب‌نگاشت,کتاب‌نگاشت توضیحی,نظریه,نظریه تاریخ معماری,نظریه تاریخ هنر,تاریخ معماری,مهرداد قیومی,مهرداد قیومی بیدهندی,آسمانه,مطالعات معماری ایران 
featured: false
featureImg: "/assets/img/posts/ggzgg.PNG" 
slug: ggzgg 
gallery: 
- image_path: "/assets/img/posts/ggzgg.PNG" 
  title: " آرمان‌ها و بت‌ها: مقالاتی درباره‌ی ارزش در تاریخ و هنر | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
 
excerpt: " این کتاب مجموعه‌ای از مقاله‌های ارنست گومبریش (گامبریچ) درباره‌ی برخی از مباحث نظری تاریخ هنر است. گومبریش از نظریه‌پردازان برجسته‌ی تاریخ هنر و نیز از مورخان شاخص هنر در روزگار ماست. از نظر نویسنده، آرمان‌هایی که به صورت مطلق (بت) درمی‌آیند امکان پژوهش و درک حقیقت درباره‌ی ارزش‌های موجود در تاریخ هنر را سلب می‌کنند. موضوع کتاب، «تاریخ هنر»، در دو بخش آن، یعنی «تاریخ» و «هنر»، ظهور یافته است." 
--- 
<p><strong>&nbsp;۱۲. آرمان&zwnj;ها و بت&zwnj;ها: مقالاتی درباره&zwnj;ی ارزش در تاریخ و هنر&nbsp;</strong></p>
<p>(پاره&zwnj;ای دیگر از کتاب&zwnj;نگاشت توضیحی نظریه&zwnj;های تاریخ معماری و هنر)</p>
<p>&nbsp;</p>
<p>&zwnj;مشخصات کتاب</p>
<p dir="ltr" style="text-align: left;">Gombrich, E. H. (1994). Ideals &amp; Idols: Essays on values in history and in art. London: Phaidon, 224 pages.</p>
<p>گومبریش، ارْنْست. آرمان&zwnj;ها و بت&zwnj;ها: مقالاتی درباره&zwnj;ی ارزش در تاریخ و هنر.&nbsp;</p>
<p>&nbsp;</p>
<p>&zwnj;بررسی کتاب</p>
<p>&nbsp; این کتاب مجموعه&zwnj;ای از مقاله&zwnj;های ارنست گومبریش (گامبریچ) درباره&zwnj;ی برخی از مباحث نظری تاریخ هنر است. گومبریش از نظریه&zwnj;پردازان برجسته&zwnj;ی تاریخ هنر و نیز از مورخان شاخص هنر در روزگار ماست. از نظر نویسنده، آرمان&zwnj;هایی که به صورت مطلق (بت) درمی&zwnj;آیند امکان پژوهش و درک حقیقت درباره&zwnj;ی ارزش&zwnj;های موجود در تاریخ هنر را سلب می&zwnj;کنند. موضوع کتاب، &laquo;تاریخ هنر&raquo;، در دو بخش آن، یعنی &laquo;تاریخ&raquo; و &laquo;هنر&raquo;، ظهور یافته است. نویسنده در بخش نخست به نسبت میان ارزش&zwnj;ها و تاریخ؛ و در بخش دوم به نسبت میان ارزش&zwnj;های انسان و هنر و تاریخ هنر می&zwnj;پردازد.</p>
<p>کتاب در مجموع یازده مقاله دارد. در مقاله&zwnj;ی اول، &laquo;سنت اطلاعات عمومی&raquo;، سخن از تغییر سنت&zwnj;های موجود در زمینه&zwnj;ی کسب دانش است. در روزگار ما، برخلاف گذشته، داشتن اطلاعات عمومی را ارزش نمی&zwnj;شمارند. این نمونه&zwnj;ای از تحول در خصوص ارزش دانش در روزگار ماست. گومبریش تاریخ را از این نظر مرور می&zwnj;کند و مسیر تغییر نگاه به دانش را، بر اساس تحول در منابع و میزان دسترس به آنها، برمی&zwnj;رسد. او در خصوص رابطه&zwnj;ی ارزش&zwnj;های مشترک با دانش&zwnj;های مشترک بحث می&zwnj;کند، تا روشن کند که رویکردهای مختلف به علوم چگونه در ماهیت ارزش&zwnj;ها تأثیر می&zwnj;گذارند. به نظر نویسنده، توجه به حفظ این سنت در دوره&zwnj;ی معاصر (دوره&zwnj;ی تخصص&zwnj;گرایی) برای حفظ زبان و فرهنگ ضروری است. در مقاله&zwnj;ی دوم، &laquo;در جستجوی تاریخ فرهنگی&raquo;، گومبریش فلسفه&zwnj;ی هگل درباره&zwnj;ی تاریخ و تأثیر آن در تفسیر ما از فرهنگ را نقد کرده و با بیان مثال&zwnj;هایی از تاریخ، از ضرورت پرداختن به تاریخ فرهنگی سخن گفته است.</p>
<p>گومبریش در مقاله&zwnj;ی سوم، &laquo;منطق بازار مکاره&zwnj;ی خودبینی&raquo;، می&zwnj;گوید مکتب تاریخ&zwnj;باوری فرضیه&zwnj;های قابل آزمون کافی و چهارچوبی مشخص برای مطالعه و تدریس در زمینه&zwnj;ی تاریخ هنر ندارد و باید برای به&zwnj;دست آوردن آنها تلاش کرد. برای ورود به این حیطه، به مطالعه&zwnj;ی &laquo;ایجاد ارزش&zwnj;های جدید با ایجاد چیزهای جدید&raquo; با دیدگاهی &zwnj;تاریخ&zwnj;باورانه می&zwnj;پردازد. هدف او کشف این است که چگونه با ظهور جریان&zwnj;های جدید، سبک&zwnj;های جدید ایجاد می&zwnj;شود، ذائقه&zwnj;ی مردم تغییر می&zwnj;کند و، در کل، ارزش&zwnj;های جدید شکل می&zwnj;گیرد. در مقاله&zwnj;ی چهارم، &laquo;اسطوره و واقعیت در رسانه&zwnj;های آلمان در زمان جنگ&raquo;، نویسنده درباره&zwnj;ی تجربه&zwnj;ی خود در ترجمه&zwnj;ی متون رسانه&zwnj;های آلمان نازی سخن می&zwnj;گوید و در این بحث می&zwnj;کند که چگونه با تبلیغات می&zwnj;توان ارزش&zwnj;هایی تازه برای مردم ایجاد کرد، یا به چیزی بالید که تا آن زمان ضدارزش بوده است. پرسش اصلی این است که آیا تاریخ چون الهه&zwnj;ای مطلق است که سزای بدکاران را خواهد داد، یا بنده&zwnj;ی اقتصاد و سیاست است.</p>
<p>موضوع مقاله&zwnj;ی پنجم، &laquo;آرمان&zwnj;ها و بت&zwnj;ها&raquo;، نقد روش&zwnj;های دانشگاهی در حوزه&zwnj;ی علوم انسانی و لزوم حفظ پویایی این علوم است. نویسنده اشکالات نظام آموزشی را مطرح می&zwnj;کند. در این نظام، چندین &laquo;بُت&raquo; ایجاد شده که حاصل آرمان&zwnj;گرایی و جزم&zwnj;اندیشی است و موجب پرهیز دانشجویان از تحقیق به معنای حقیقی آن می&zwnj;شود. در مقاله&zwnj;ی ششم، &laquo;هنر و تعالی شخصی&raquo;، به جایگاه هنرمند و مخاطب در تاریخ هنر می&zwnj;پردازد. پیش از دوران مدرن، هنر جزو سنت و در خدمت دین بود؛ اما انسان مدرن، که چون گذشته بنیادی دینی ندارد، چگونه می&zwnj;تواند هنر پیشامدرن را بشناسد و ارزش&zwnj;های آن هنر و طرز تعالی شخصی هنرمند در طی آفرینش هنری را درک کند.&nbsp;</p>
<p>در مقاله&zwnj;ی هفتم، &laquo;تاریخ هنر و علوم اجتماعی&raquo;، نویسنده به تبیین جایگاه تاریخ هنر در بین علوم اجتماعی و ارتباط آنها می&zwnj;پردازد. این پرسش را پیش می&zwnj;کشد که آیا اساساً مورخ هنر اجازه و امکان ارزش&zwnj;گذاری آثار را دارد؟ هدف این مقاله اثبات این مدعاست که همه&zwnj;ی علوم اجتماعی در خدمت فهم تاریخ هنرند و قضاوت در تاریخ هنر بدون این علوم ممکن نیست. مقاله&zwnj;ی هشتم، &laquo;ملاک&zwnj;ها و ارزش&zwnj;ها در هنرهای بصری&raquo;، مجموعه&zwnj;ای از مکاتبات گومبریش و یکی از همکارانش، کوئنتین بل، درباره&zwnj;ی مقاله&zwnj;ی قبل است. موضوع نامه&zwnj;ها نقد آن مقاله و روشن کردن وجوه بیشتری از موضوع ملاک&zwnj;های ارزش&zwnj;گذاری آثار و پدیدآورندگانشان در تاریخ هنر است.</p>
<p>موضوع مقاله&zwnj;ی نهم، &laquo;نیاز به کثرت&zwnj;گرایی&raquo;، که با نگاهی به کتاب ساختار انقلاب&zwnj;های علمی توماس کوهْن آغاز می&zwnj;شود، نیاز به &laquo;دانش انقلابی&raquo; در مقابل &laquo;دانش معمولی&raquo; است و این که دانشجویان باید در پی کشف چهارچوب&zwnj;های ذهنی جدید برای پیش نهادن پرسش&zwnj;های جدید در تاریخ هنر باشند. این کار جز از طریق مطالعه&zwnj;ی علوم دیگر و تصحیح نظام دانشگاهی میسر نمی&zwnj;شود. موزه، که از مهم&zwnj;ترین موضوعات علاقه&zwnj;ی نظریه&zwnj;پردازان تاریخ هنر است، موضوع مقاله&zwnj;ی دهم گومبریش است. او در این مقاله به جایگاه موزه و تبیین این اندیشه می&zwnj;پردازد که موزه چگونه می&zwnj;تواند نهادی در حال تعالی باشد و میان مفاهیمی چون &laquo;سودمندی&raquo; و &laquo;لذت&zwnj;بخشی&raquo; تعادل برقرار کند.</p>
<p>در مقاله&zwnj;ی یازدهم، &laquo;عقل و عاطفه در مطالعه&zwnj;ی تاریخ هنر&raquo;، نویسنده عاطفه&zwnj;ی خود را از اثر هنری در کنار رویکرد خردگرایانه به آن قرار می&zwnj;دهد و در سهم عقل و عاطفه در ایجاد و فهم اثر هنری بحث می&zwnj;کند. هدف او روشن کردن این موضوع است که آنچه در هنر از تکنیک و مطالعات تاریخی به دست نمی&zwnj;آید، چگونه نقشی بسیار مهم در ایجاد شاهکار هنری ایفا می&zwnj;کند.</p>
<p>موضوع عموم مقالات این کتاب هنجارها و کمال&zwnj;های ذهنی خودساخته در تاریخ هنر و حوزه&zwnj;ها و فعالیت&zwnj;های مرتبط با آن و تلاش برای بر هم زدن آنها است. از این بابت، دوگانه&zwnj;ی دانش و ارزش در تاریخ هنر را می&zwnj;توان درون&zwnj;مایه&zwnj;ی کتاب دانست. با عنایت به اهمیت ارنست گومبریش در اندیشه&zwnj;های تاریخ هنر، این کتاب از نظر آشنایی با افکار او، به&zwnj;ویژه پیشگامی&zwnj;اش در نقد تاریخ متعارف هنر مغرب&zwnj;زمین، مفید است. فهم عمیق کتاب مستلزم آشنایی پیشین با گومبریش و با برخی از اندیشمندانی است که او در مقالات کتاب از اندیشه&zwnj;های آنان سخن می&zwnj;گوید.</p>
<p>&nbsp;</p>
<p>فهرست کتاب&nbsp;</p>
<p dir="ltr">Preface</p>
<p dir="ltr">Values in History</p>
<p dir="ltr">The Tradition of General Knowledge</p>
<p dir="ltr">In Search of Cultural History</p>
<p dir="ltr">The Logic of Vanity Fair: Alternatives to Historicism in the Study of Fashions, Style and Taste</p>
<p dir="ltr">Myth and Reality in German Wartime Broadcasts</p>
<p dir="ltr">Research in the Humanities: Ideals and Idols</p>
<p dir="ltr">Values in Art</p>
<p dir="ltr">Art and Se1f-Transcendence</p>
<p dir="ltr">Art History and the Social Sciences</p>
<p dir="ltr">Canons and Values in the Visual Arts: A Correspondence with Quentin Bell</p>
<p dir="ltr">A Plea for Pluralism</p>
<p dir="ltr">The Museum: Past, Present and Future</p>
<p dir="ltr">Reason and Feeling in the Study of Art</p>
<p dir="ltr">Notes</p>
<p dir="ltr">Bibliographical Note</p>
<p dir="ltr">Sources of Photographs</p>
<p dir="ltr">Index</p>
<p>ترجمه&zwnj;ی فهرست کتاب&nbsp;</p>
<p>&nbsp;</p>
<p>پیش&zwnj;گفتار</p>
<p>ارزش&zwnj;ها در تاریخ</p>
<p>سنت اطلاعات عمومی</p>
<p>درجست&zwnj;وجوی تاریخ فرهنگی</p>
<p>منطق &laquo;خودنمایی پوچ&raquo;: معرفی امکاناتی برای تاریخ&zwnj;باوری در زمینه&zwnj;ی مطالعه&zwnj;ی مُد، سبک و ذائقه</p>
<p>اسطوره و واقعیت در رسانه&zwnj;های آلمان در زمان جنگ</p>
<p>پژوهشی در زمینه&zwnj;ی علوم انسانی: آرمان&zwnj;ها و بت&zwnj;ها</p>
<p>ارزش&zwnj;ها در هنر</p>
<p>هنر و تعالی شخصی</p>
<p>تاریخ هنر و علوم اجتماعی</p>
<p>ملاک&zwnj;ها و ارزش&zwnj;ها در هنرهای بصری: با همکاری کوئنتیل بل</p>
<p>نیاز به کثرت&zwnj;گرایی</p>
<p>موزه: گذشته، حال و آینده</p>
<p>جایگاه عقل و عاطفه در مطالعه&zwnj;ی تاریخ هنر</p>
<p>پی&zwnj;نوشت&zwnj;ها</p>
<p>یادداشت&zwnj;های کتاب&zwnj;شناختی</p>
<p>مآخذ عکس&zwnj;ها</p>
<p>نمایه</p>
<p>&nbsp;</p>
<p>مشخصات منبع</p>
<p>مهرداد قیومی بیدهندی و دیگران، کتاب&zwnj;نگاشت توضیحی نظریه&zwnj;های تاریخ معماری و هنر، تهران: دانشگاه شهید بهشتی، ۱۳۹۴، فصل۳.</p>
<p>&nbsp;</p>
<p>برای مشاهده&zwnj;ی نسخه&zwnj;ای از کتاب آرمان&zwnj;ها و بت&zwnj;ها: مقالاتی درباره&zwnj;ی ارزش در تاریخ و هنر به پیوند زیر مراجعه کنید:</p>
<p dir="ltr" style="text-align: left;"><a href="https://archive.org/details/idealsidolsessay0000gomb" target="_blank" rel="noopener">https://archive.org/details/idealsidolsessay0000gomb</a></p>
<p>&nbsp;</p>
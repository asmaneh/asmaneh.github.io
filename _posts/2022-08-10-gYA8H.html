--- 
title: "یافته‌هایی نو درباب هویت شهری اهواز (۳): بنیادهای فرنگی در ناصری (اهواز نوین): کمپانی کشتیرانی لینچ" 
authors: r.mojtahedzadeh 
types: blog 
featured: true
featureImg: "/assets/img/posts/gYA8H.jpg" 
slug: gYA8H 
gallery: 
- image_path: "/assets/img/posts/gYA8H.jpg" 
  title: "یافته‌هایی نو درباب هویت شهری اهواز (۳): بنیادهای فرنگی در ناصری (اهواز نوین): کمپانی کشتیرانی لینچ" 
- image_path: "/assets/img/posts/gYA8H-1.jpg" 
  title: "تصویر ۱- کپرهای لینچ در مجموعه عکس های تامپسون از ناصری و اهواز (مأخذ: پایگاه رقومی نگارستان)" 
- image_path: "/assets/img/posts/gYA8H-2.jpg" 
  title: "تصویر ۲- زمین کمپانی لینچ در نقشه ناصری ۱۹۰۷" 
- image_path: "/assets/img/posts/gYA8H-3.jpg" 
  title: "تصویر ۳- پلان بنای عصر تأسیس مجموعه لینچ" 
- image_path: "/assets/img/posts/gYA8H-4.jpg" 
  title: "تصویر ۴- نمای بنای عصر تأسیس مجموعه لینچ" 
- image_path: "/assets/img/posts/gYA8H-5.jpg" 
  title: "تصویر ۵- مجموعه لینچ در عکس هوایی سال ۱۳۳۵" 
 
--- 
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">یادداشت حاضر سومین یادداشت از مجموعه یادداشت&zwnj;های &laquo;یافته&zwnj;های نو درباب هویت شهری اهواز&raquo; است که پیشتر دو یادداشت از آن در وبگاه آسمانه منتشر شد. در آخرین یادداشت به شکل&zwnj;گیری بندر ناصری و کمّ و کیف بناهای آن در سال&zwnj;های آغازین تأسیس این بندر پرداختیم. ناصری کمتر از نیم قرن پس از تاسیس به شهری آباد و پررونق بدل گشت تا جایی که کسروی، مورخ و محقق سختگیر معاصر، آن را اینگونه می&zwnj;ستاید: &laquo; اکنون ناصری بهترین و بزرگترین شهر خوزستان است. [...] نقشۀ آن که می&zwnj;گویند از نظام&zwnj;السلطنه است، بسیار قشنگ کشیده شده و چون دو خیابان به هم می&zwnj;رسند &laquo;زاویۀ قائمه&raquo; پدید می&zwnj;آورند. مگر یکی دو خیابان که اندکی کجی دارد. دهکده کهن اهواز که هنوز برپاست محله&zwnj;ای از شهر نوین شمرده می&zwnj;شود و آنچه نگارنده برآورد کرده&zwnj;ام گویا شمار خانه&zwnj;ها دو هزار کمابیش باشد. مردم آن از عرب و اصفهانی و شوشتری و دزفولی و هندی و ارمنی درآمیخته و دسته&zwnj;ای از اروپاییان هم در آنجا دیده می&zwnj;شوند، گذشته از انگلیسی&zwnj;ها و بنیادهایی که در این شهر برپاگردیده&zwnj;اند. [...] ناصری در پهلوی ویران&zwnj;های اهواز نهالی را می&zwnj;ماند که از ریشه درخت کهنسال برافتاده&zwnj;ای بروید و این است که بیشتری از مردم، بویژه اروپاییان آنجا را &laquo;اهواز&raquo; می&zwnj;نامند و چه بسا پس از سال&zwnj;ها نام ناصری از زبان&zwnj;ها افتاده، فراموش گردد&raquo; (کسروی، ۱۳۸۴، ۲۳۴). می&zwnj;دانیم پیش&zwnj;بینی کسروی درست از آب درآمد و اندک زمانی پس از این حدس، نام ناصری رسماً به اهواز تغییر یافت و امروزه حتی بسیاری از اهوازیان نیز از ناصری و پیشینۀ آن اطلاع چندانی ندارند. با این وصف موضوع این یادداشت بخش دیگری از کلام کسروی، یعنی &laquo;انگلیسی&zwnj;ها و بنیادهایی&raquo; است که در ناصری یا اهواز نوین برپاکردند</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">نخستین ساختۀ فرنگیان در اهواز را باید عمارت کمپانی کشتیرانی برادران لینچ دانست. کمپانی برادران لینچ، شرکت کشتیرانی وابسته به هنری بلوس لینچ، سرمایه&zwnj;دار و نمایندۀ پارلمان (۱۹۱۰-۱۹۰۶) بریتانیایی بود که توانسته بود امتیازهای مهمی چون کشتیرانی در کارون و احداث جادۀ بختیاری (راه تجاری خوزستان به اصفهان) را از شاهان قاجار کسب کند و به همین سبب در سال&zwnj;های بنیان&zwnj;گذاری ناصری در آبادی این بندر نقشی ایفاء کرد. احتمالاً واژۀ لنج، که در جنوب نوعاً به کشتی&zwnj;های کوچک گفته می&zwnj;شود از نام همین کمپانی اخذ شده، زیرا نظام&zwnj;السلطنه در خاطرات خود ایشان را با همین نام یاد می&zwnj;کند. ظاهراً حضور این کمپانی در اهواز حتّی مقدم بر تأسیس بندر بوده است، زیرا نظام&zwnj;السلطنه هنگامی که در خاطرات خود اولین بازدیدها و اقدامات برای احداث بندر را شرح می&zwnj;دهد، تصریح می&zwnj;کند: &laquo; کسان لنج که آنجا براي تجارت آمده بودند، دو کپر که خانه&zwnj;هاي از نخل و خرما و شاخ اوست، به رسم اعراب زده بودند&raquo; (نظام&zwnj;السلطنه، ۱۳۶۲، ۱: ۱۵۹). پس از تأسیس بندر ناصری نیز آنگونه که نظام&zwnj;السلطنه گزارش می&zwnj;دهد نمایندگان کمپانی تا سه سال با نهایت مشقت در همین کپرها زندگی می&zwnj;کرد و طالب ساخت بنایی نشدند &laquo; عذرشان این بود كه لنج اذن نداده&zwnj;است و انتظار دارد كه رواج تجارت را در این صفحات بداند و در خور او باشد&raquo; (همان، ۱۳۵-۱۳۴). اما لوریمر، نمایندۀ سفارت بریتانیا در منطقه، مسأله را جور دیگری توضیحی می&zwnj;دهد. او می&zwnj;گوید بندهایی در لایحه آزادسازی کشتیرانی بر کارون بود که به صاحبان کشتی&zwnj;ها اجازۀ احداث ملک و ساختمان نمی&zwnj;داد و &laquo; مانع از آن می&zwnj;شد که [لینچ&zwnj;ها] برای خود قطعه زمینی در محمره و ناصری فراهم کنند و در آن اسکله و انبار و دفتر کار بسازند&raquo; (لوریمر، ۱۳۹۰، ۱۴۷). دلیل امر هرچه باشد حاصل کار سکونت اولیۀ کمپانی لینچ در مجموعه&zwnj;ای کپر بود. یکی از تصاویر تامسون، موقعیت این کپرها را دقیقاً در پشت بنایی که در یادداشت پیشین با نام منزل حکومت از آن یاد شد، نشان می&zwnj;دهد (تصویر ۱)</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">این وضعیت سه سال به طول انجامید و بالاخره پس از سه سال با این شرط که به خرج خود در آن زمین&zwnj;ها بنایی برای دولت ایران احداث و بابتش سالانه اجاره&zwnj;بها بپردازند با اختصاص قطعه زمینی به کمپانی موافقت به عمل آمد (همانجا). در کتاب در جستجوی هویت شهری اهواز بر مبنای گفتگوها و خاطرات شفاهی موجود، از جمله گفتگو با دکتر بهبهانی، استاد دانشگاه و مدیر نخستین طرح جامع شهر اهواز که از وجود باغی به نام باغ لچ و کنسولگری انگلیس در محل مهمانسرای کنونی باغ&zwnj;معین یاد کرده بود و رجوع به خاطرات سیدمحمدعلی محمدی، نویسندۀ فقید چکیدۀ رویدادهای صدوبیست سالۀ اخیر اهواز (ناصریه سابق) که از وجود باغی به نام باغ رچی و ساختمانی برای سفیر انگلیس در همان باغ یاد شده بود (محمدی، بی&zwnj;تا، ۵۹)؛ مهمانسرای فعلی باغ معین را، به این اعتبار که لچ و رچی هردو تلفظ&zwnj;هایی تغییر یافته از لینچ هستند، به عنوان محل استقرار مشترک کمپانی لینچ و کنسولگری انگلیس در اهواز معرفی کردیم (مجتهدزاده و نام&zwnj;آور، ۱۳۹۴، ۲۰۶)؛ اما یافته&zwnj;های جدید براساس نقشه&zwnj;های منتشرشده از کتابخانۀ ملی قطر نشان می&zwnj;دهد که این داوری نادرست بوده و کمپانی لینچ، کنسولگری انگلیس و باغ رچی سه بنای متفاوت، اما در فاصله&zwnj;ای نزدیک به یکدیگر بودند. یادداشت حاضر به معرفی مکان دقیق و پیشینۀ اجمالی کمپانی لینچ اختصاص دارد. ان&zwnj;شاالله در یادداشت&zwnj;هایی دیگر به مکان و داستان دو بنای دیگر (یعنی کنسولگری و باغ رچی) نیز خواهیم پرداخت</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">نخستین و قدیمی&zwnj;ترین نقشۀ موجود از ناصری نقشه&zwnj;ای به تاریخ آگوست ۱۹۰۷ است که در دومین یادداشت از مجموعه یادداشت&zwnj;های حاضر مفصلاً معرفی شد. مطابق این نقشه زمین کمپانی لینچ، که در نقشه با عنوان</span><span dir="LTR" lang="EN-GB"> Lynch&rsquo;s </span><span lang="AR-SA">معرفی شده، قطعه زمینی بزرگ میان مجموعۀ معین&zwnj;التجار و بناهای حکومتی است که نظام&zwnj;السلطنه برپا کرد (تصویر ۲). امروزه از این مجموعه تنها بنایی ستون&zwnj;دار شامل سالنی بزرگ و مرتفع با ستونهای سنگی به ابعاد تقریبی یک در دو متر و سقفی چوبی از جنس چندل به جامانده که تردیدی در تعلق آن به دورۀ اولیۀ تأسیس شهر باقی نمی&zwnj;گذارد (تصویر ۳ و ۴). محلّ امروزی بنا، در حول و حوش میدان شهدا، پشت هتل پارس، است. این بنا از حدودا ۷۰سال پیش تا کنون در اختیار خانواده محترم احمدزاده است و مدتی نسبتاً طولانی نیز به عنوان دفتر مرکزی شرکت تولید جدارهای پیش ساخته، مشهور به کانتکس، استفاده می&zwnj;شد. متأسفانه بنا در میان انبوهی از بناهای جدید دفن شده و هنگام جستجوهایمان برای کتاب در جستجوی هویت شهری اهواز کاملاً تصادفی موفق به شناسایی و بازدید از آن شدیم. آن زمان با توجه به نزدیکی بنا به مجموعه معین&zwnj;التجار، فنّ معماری مشابه با این مجموعه و شواهد موجود از امتداد بازار معین تا پشت این بنا، تعلق آن را به مجموعۀ معین&zwnj;التجار قوی&zwnj;ترین ظنّ ممکن دانستیم، هرچند از داوری نهایی در این باب خودداری کردیم (همان، ۲۰۴)؛ اما امروزه و براساس نقشۀ ۱۹۰۷ ناصری، بدون تردید باید این بنا را بخشی از مجموعۀ لینچ دانست</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">براساس نوع معماری، این بخش احتمالاً قدیمی&zwnj;ترین بخش از مجموعۀ کمپانی برادران لینچ است. احتمالاً لرد کرزن در بازدید خود از اهواز، در اولین سال&zwnj;های تأسیس ناصری، همین بنا را دیده باشد: &laquo;در این نقطه چهار پنج کلبه ساخته&zwnj;اند [...] یک کلبه را هم به نمایندۀ کمپانی لنچ اجاره داده&zwnj;اند و وی با زحمت بسیار اجازه یافته بود در آنجا اقامت کند&raquo; (کرزن، ۱۳۷۳، ۱: ۴۲۷). مجموعۀ لینچ در طول زمان توسعه&zwnj;هایی نیز داشته است. زیرا در عکس هوایی سال ۱۳۳۵ علاوه بر بنای موجود، که با رنگ زرد مشخص شده، باغ بزرگ و چند بنای دیگر، که یکی از آنها&nbsp; با الگوی کوشک حیاط&zwnj;دار بنایی قدیمی نیز به نظر می&zwnj;رسد، دیده می&zwnj;شود (تصویر ۵). امروزه بر جای این بنای اخیر بنای هتل پارس ساخته شده است. به این ترتیب تنها بنای به&zwnj;جا مانده از کمپانی لینچ همان کلبۀ سادۀ اولیه است که احتمالاً در ابتدا همزمان برای اقامت و بارانداز کالا استفاده می&zwnj;شده و بعدها، با ساخت بنای کوشک&zwnj;مانند، صرفا نقش بارانداز داشته است. نمی&zwnj;دانیم مجموعۀ لینچ چه زمانی واگذار شده اما در نقشه نمایندگان دولت بریتانیا از اهواز به سال ۱۹۳۸ (۱۳۱۷)، که در یادداشتی دیگر معرفی خواهد شد، همچنان قطعه زمین لینچ با همان ابعاد اولیه و با عنوان</span><span dir="LTR" lang="EN-GB"> Mespers </span><span lang="AR-SA">وجود دارد. از زمان واگذاری این مجموعه تا به امروز خانوادۀ محترم احمدزاده مالک بخشی از آن که بنای موردبحث در این یادداشت را شامل می شود، بوده&zwnj;اند و تا سال ۱۳۸۸، که آخرین بازدید نگارنده از بنا بود، در وضعیت قابل&zwnj;قبول آن را نگاه داشته&zwnj;اند. متأسفانه نگارنده در سال&zwnj;های اخیر امکان بازدید از بنا را نیافته است، اما با توجه به ارزش تاریخی منحصربه&zwnj;فرد و موقعیت ویژۀ مکانی توصیه اکید به ثبت بنا، از سوی مدیران خدوم میراث استان و اهواز، و احیاء آن در قالب بنایی عمومی، از سوی مالکان فرهیختۀ بنا، را دارم</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">&nbsp;</span></p>
<p class="MsoNormal" dir="RTL" style="direction: rtl; unicode-bidi: embed;"><strong><span lang="AR-SA">کتابنامه</span></strong></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">کرزن، جرج ن. ۱۳۷۳. <em>ایران و قضیۀ ایران</em>؛ ۲ج. ترجمۀ غلامعلی وحید مازندرانی. تهران: شرکت انتشارات علمی و فرهنگی</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">کسروی، احمد. ۱۳۸۴. <em>تاریخ پانصدسالۀ خوزستان</em>. تهران: انتشارات دنیای کتاب</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">لوریمر، جان&zwnj;گوردون. ۱۳۹۰. <em>تاریخ خوزستان</em>. ترجمه محمد جواهرکلام. تهران: انتشارات کویر</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">مجتهدزاده، روح&zwnj;الله و زهرا نام&zwnj;آور. ۱۳۹۴. <em>در جستجوی هویت شهری اهواز</em>. تهران: انتشارات مرکز تحقیقات راه، مسکن و شهرسازی</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">محمدی، سید محمدعلی. بی&zwnj;تا. <em>چکیدۀ رویدادهای یکصد و بیست ساله اخیر اهواز (ناصریه سابق)</em>. تهران: انتشارات تورنگ</span><span dir="LTR" lang="EN-GB">.</span></p>
<p class="MsoNormal" dir="RTL" style="direction: rtl; unicode-bidi: embed;"><span lang="AR-SA">نظام&zwnj;السلطنه، حسینقلی&zwnj;خان. ۱۳۶۳. <em>خاطرات و اسناد</em>. ۲ج. به کوشش منصوره اتحادیه و دیگران. تهران: انتشارات مرکز تاریخ معاصر</span><span dir="LTR" lang="EN-GB">.</span></p>
<p dir="RTL">&nbsp;</p>
<p class="MsoNormal" dir="RTL" style="direction: rtl; unicode-bidi: embed;"><span dir="LTR" lang="EN-GB">&nbsp;</span></p>
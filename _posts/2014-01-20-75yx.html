--- 
title: "اصول معماری ایرانی: بررسی انتقادیِ سه نظرگاه معاصر | شبنم حاجی‌جعفری بیدگلی" 
authors: asmaneh 
types: research 
featured: false
slug: 75yx 
--- 
<p>موضوع این پژوهش فهم، معرفی،&nbsp; نقد درونی و نقد تطبیقی سه نظرگاهی است که به معماری ایرانی (ـ اسلامی) و اصول آن پرداخته&zwnj;اند: نظرگاه کامبیز نوائی و کامبیز حاجی&zwnj;قاسمی آن&zwnj;چنان که در کتاب خشت و خیال ظهور کرده است؛ نظرگاه نادر اردلان و لاله بختیار آن&zwnj;چنان که در کتاب حس وحدت ظهور کرده است؛ نظرگاه محمدکریم پیرنیا آن&zwnj;چنان که در مقالات و سخنان او ظهور کرده است.&nbsp;</p>
<p>شنبم حاجی&zwnj;جعفری در این پژوهش می&zwnj;کوشد هریک از این سه دیدگاه دربارۀ &laquo;معماری ایرانی&raquo; یا &laquo;ایرانی&zwnj;ـ اسلامی&raquo; و اصول آن را فهم، بررسی، تفسیر روش&zwnj;شناختی و نقد درونی کند و آن&zwnj;گاه آنها را با یکدیگر مقایسه و نقد تطبیقی کند تا سخن و دستاورد اصلی هر کدام معلوم و مبانی و خاستگاه آنها، مفروضات، و منابع و محصول آنها روشن شود. این پژوهش گامی است به سوی روشن&zwnj;تر شدن بحث دربارۀ اصول معماری ایرانی.&nbsp;</p>
<p>این پژوهش مشتمل بر دو بخش و هفت فصل است. بخش اول، در سه فصل، به معرفی هریک از نظرگاه&zwnj;ها بر محور هدف تحقیق، اصول و تعریف آنها اختصاص دارد. بخش دوم، در چهار فصل، حاوی نقد درونی هریک از نظرگاه&zwnj;ها و سپس نقد تطبیقی آنها از نظر مبادی و انگیزه و اصول پیشنهادی&zwnj;شان است. از این طریق، روشن می&zwnj;شود که هر نظرگاهی با چه مبادی&zwnj;ای به چه نتایجی رسیده است و در منظومه&zwnj;ای از اندیشه&zwnj;ها دربارۀ معماری می&zwnj;توان تصور کرد که هرکدام کجا ایستاده&zwnj;اند و به کجا نظر کرده&zwnj;اند و چه دستاوردهایی داشته&zwnj;اند؛ تاکنون دربارۀ این موضوع چه&zwnj;ها گفته شده و چه وجوهی روشن شده است و جای چه چیزهایی خالی است؛ این نظرگاه&zwnj;ها چه اشتراکات و افتراقاتی در پرداختن به اصول دارند. همچنین معلوم می&zwnj;شود آنچه باعث افتراق&zwnj; آنهاست مرتبه&zwnj;ای از معماری است که بررسی کرده&zwnj;اند و در حقیقت سخنشان در سه سطح است. معلوم می&zwnj;شود که مغفول گذاشتن چه وجوهی از معماری و پیوند&zwnj;هایش با دیگر چیزها (از قبیل زندگی یا خیال یا سنت) موجب تاریک ماندن چه وجهی از ماهیت این معماری می&zwnj;شود و توجه به هریک موجب روشن شدن چه وجهی.</p>
<p>&nbsp;</p>
<p><strong>شبنم حاجی&zwnj;جعفری بیدگلی. &laquo;تأملی در اصول معماری ایرانی: سه نظرگاه معاصر&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. تهران: دانشگاه شهید بهشتی، دی ۱۳۹۲.</strong></p>
--- 
title: "قلعۀ خوی: دارالصفایی در کرانه: شناخت عناصر و فضاهای اصلی شهر خوی از زمان ساخت قلعه تا  انقلاب مشروطه| ابوالفضل زهدی‌پور" 
authors: asmaneh 
types: research 
featured: false
slug: aApK 
--- 
<p>خوی شهری در مسیر جادۀ ابریشم در مرز ایران با امپراطوری عثمانی و روسیه بود. قرارگیری بر سر شاه&zwnj;راه اقتصادی موجب رونق و شکوفایی اقتصادی در این شهر شد. از دیگر روی، موقعیت خاص جغرافیایی و قرارگیری شهر در مرز ایران با دو کشور قدرتمند روسیه و عثمانیْ موجب اهمیت نظامی این شهر شد. به طوری که حاکمان در دوره&zwnj;های مختلف این شهر را سدی در برابر هجوم بیگانگان می&zwnj;دانستند و در آن باروهای مستحکمی می&zwnj;ساختند. خوی در دوران قاجاریه شهر پررونق و آبادی بود، اما از اواخر این دوران با تغییر روابط اقتصادی، نظامی و سیاسی جهان اهمیت پیشین خود را از دست داد.&nbsp;</p>
<p>در این تحقیق، ابوالفضل زهدی&zwnj;پور، در پی فهم تأثیر سیاق اقتصادی و سیاسی بر عناصر و فضاهای اصلی شهر خوی از زمان ساخت قلعه&nbsp; به دست احمدخان دنبلی تا&nbsp; انقلاب مشروطه است. بدین منظور می&zwnj;کوشد، با استفاده از متون و منابع تصویری موجود از آن زمان ساختار شهر و اجزای اصلی آن را در سه دورۀ دنبلی&zwnj;ها، عباس&zwnj;میرزا و ناصرالدین شاه بشناسد. این تحقیق سه فصل دارد. در فصل اول،&laquo;خوی در دوران حکومت دنبلی&zwnj;ها&raquo;، ساخت شهر جدید خوی در دورۀ احمدخان دنبلی را بررسی می&zwnj;کند. در فصل دوم،&laquo;ساخت قلعۀ جدید خوی درزمان عباس میرزا&raquo;، تحولات شهر خوی و ساخت قلعه به سبک فرنگی در شهر به دست عباس&zwnj;میرزا را مطالعه می&zwnj;کند. در فصل سوم،&laquo;خوی در زمان ناصرالدین&zwnj;شاه&raquo;، تغییر ساختار شهر در زمان ناصر&zwnj;الدین شاه و بناهای جدید در شهر و زندگی جاری در آن را بررسی می&zwnj;کند.</p>
<p>&nbsp;</p>
<p><strong>ابوالفضل زهدی&zwnj;پور.&laquo;قلعۀ خوی: دارالصفایی در کرانه: شناخت عناصر و فضاهای اصلی شهر خوی از زمان ساخت قلعه تا&nbsp; انقلاب مشروطه&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهرا اهری. استاد مشاور: دکتر فرهاد فخار تهرانی.تهران: دانشگاه شهید بهشتی، ۱۳۹۰.</strong></p>
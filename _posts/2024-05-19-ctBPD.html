--- 
title: "عیش و خرمی شهر صبایم آرزوست: نگاهی بر گذشته‌ی باغ‌های راه شمیران، از عشرت‌آباد تا خرم‌آباد (۲)*" 
authors: مهسا پور‌احمد 
types: blog 
tags: باغ,تاریخ باغ,شمیران,عشرت‌آباد,خرم‌آباد,مهسا پور‌احمد,آسمانه,مطالعات معماری ایران 
featured: false
featureImg: "/assets/img/posts/ctBPD.jpg" 
slug: ctBPD 
gallery: 
- image_path: "/assets/img/posts/ctBPD.jpg" 
  title: "عیش و خرمی شهر صبایم آرزوست: نگاهی بر گذشته‌ی باغ‌های راه شمیران، از عشرت‌آباد تا خرم‌آباد (۲)*" 
- image_path: "/assets/img/posts/ctBPD-1.jpg" 
  title: "باغ عشرت‌آباد، قطعات سبز باقی‌مانده از باغ‌ صبا و قصر قاجار و اراضی بی‌سیم در سال ۱۳۴۷ش. مأخذ: https://collections.lib.uwm.edu/digital/collection/agdm/id/2134/rec/27" 
- image_path: "/assets/img/posts/ctBPD-2.jpg" 
  title: "باغ عشرت‌آباد. مأخذ: «نمایی از کاخ عشرت‌آباد در دوره پهلوی دوم». مرکز اسناد کتابخانه‌ی ملی ایران. شمـ ۹۹۸۲۵۱۲۲۴" 
- image_path: "/assets/img/posts/ctBPD-3.jpg" 
  title: "عشرت‌آباد از دید محمودخان ملک‌الشعراء. مأخذ: «عکس از نقاشی عمارت باغ سلطنتی عشرت‌آباد». مرکز اسناد کتابخانه‌ی ملی ایران.  شمـ ۹۹۹۲۵۳۴۶۷" 
- image_path: "/assets/img/posts/ctBPD-4.jpg" 
  title: "موقعیت باغ صبا و موقعیت حدودی عیش‌آباد در ۱۳۳۰قمری. مأخذ: «نقشه‌ عباس‌آباد تهران». سند مرکز اسناد کتابخانه‌ی ملی ایران. شمـ ۲۳۰۱۸۶۳۰. با تصرف نگارنده" 
- image_path: "/assets/img/posts/ctBPD-5.jpg" 
  title: "زمین‌های تقسیم‌شده‌ی مبشر در سال ۱۳۳۴ش. بنا بر اسناد، اراضی تقسیم‌شده‌ی سرهنگ مبشر جزئی از عیش‌آباد بود. مأخذ نقشه: « ‏ ثبت و انحصار نقشه تهران و شمیرانات». سند مرکز اسناد کتابخانه‌ی ملی ایران. شمـ ۲۶۴۱۱۸۹۲. تهران، ۱۳۳۴" 
- image_path: "/assets/img/posts/ctBPD-6.jpg" 
  title: "قصر قاجار از دید ساموئل گرین بنجامین. مأخذ:  Samuel Greene Wheeler Benjamin (1887), “The City of Teheran”, in Persia and the Persians, London: John Murray" 
 
excerpt: "باغ عشرت‌آباد به همت و زیر نظر محمدحسن‌خان اعتمادالسلطنه، در اراضی شرقی جاده‌ی شمیران (خیابان شریعتی)، و بنا بر اقوال، بر اراضی راه قدیمی‌تر شمیران بنا شد که آغازش دروازه شمیران بود و پایانش قصر قاجار.عشرت‌آباد که با عنوان «پارک دولتی» نیز شناخته می‌شد، بنا به گفته‌ی اعتمادالسلطنه مجموعه‌ای بود از «عمارات بدیع و ابنیه‌ی رفیع و کاخ‌های وسیع و کوشک‌های صنیع»." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">عیش و خرمی شهر صبایم آرزوست: نگاهی بر گذشته&zwnj;ی باغ&zwnj;های راه شمیران، از عشرت&zwnj;آباد تا خرم&zwnj;آباد (۲)*</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>مهسا پوراحمد</span></p>
<p>&nbsp;</p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">*در بخش اول یادداشت، از اقدامات شهرداری در سال ۴۸ و ۴۹ برای خرید باغ قیطریه و تبدیلش به پارکی برای مردم گفتیم و از پیشنهادی این&zwnj;چنین درباره&zwnj;ی تبدیل باغ عشرت&zwnj;آباد به باغی عمومی. از مزایای عمومی&zwnj;شدن عشرت&zwnj;آباد و منافعی که برای محله&zwnj;ی باغ صبا دارد گفتیم و به تاریخچه&zwnj;ی باغ صبا پرداختیم و از باغ&zwnj;های همسایه&zwnj;&zwnj;اش یاد کردیم. اکنون برسیم به عشرت&zwnj;آباد و عیش&zwnj;آباد و قصر قاجار. باغ عشرت&zwnj;آباد به همت و زیر نظر محمدحسن&zwnj;خان اعتمادالسلطنه، در اراضی شرقی جاده&zwnj;ی شمیران (خیابان شریعتی)، و بنا بر اقوال، بر اراضی راه قدیمی&zwnj;تر شمیران بنا شد که آغازش دروازه شمیران بود و پایانش قصر قاجار.[۱۰] عشرت&zwnj;آباد که با عنوان &laquo;پارک دولتی&raquo; نیز شناخته می&zwnj;شد، بنا به گفته&zwnj;ی اعتمادالسلطنه مجموعه&zwnj;ای بود از &laquo;عمارات بدیع و ابنیه&zwnj;ی رفیع و کاخ&zwnj;های وسیع و کوشک&zwnj;های صنیع&raquo;.[۱۱] این باغ در فهرست بناهای تاریخی ایران به ثبت رسیده است و تا به امروز باقی است؛ هرچند که بخشی از عماراتش در جریان تصرفات ارتش آسیب دید یا از بین رفت. این باغ را مظفرالدین&zwnj;شاه در سال ۱۳۲۴ق، به همراه مقداری از اراضی جنوبی&zwnj; و شرقی&zwnj;اش که مجموعاً در آن زمانْ محدوده&zwnj;ی عشرت&zwnj;آباد نامیده می&zwnj;شد، به پسرش میرزا ابوالفتح&zwnj;خان سالارالدوله واگذار کرد.[۱۲] با روی کارآمدن دودمان پهلوی، باغ به همراه عمارت و منزل سالارالدوله به تصرف ارتش درآمد. فرزند سالار&zwnj;الدوله در پی بازگرداندن باغ و ملک پدری&zwnj;اش بود که راه به جایی نبرد.[۱۳] این باغ سال&zwnj;هاست که در تصرف ارتش است؛ یعنی از زمان روی کار آمدن رضاشاه، که به آن می&zwnj;گفتند محوطه&zwnj;ی لشکر عشرت&zwnj;آباد.[۱۴] در دهه&zwnj;ی چهل هم که آقای سلیمی&zwnj;پور درخواستش را در انجمن شهر مطرح کرد، محدوده&zwnj;ای نظامی بود.[۱۵] در امتداد شمالی عشرت&zwnj;آباد و تقریباً روبه&zwnj;روی باغ صبا، باغ عیش&zwnj;آباد قرار داشت؛ البته در وسعتی کمتر. به اندازه&zwnj;ی دیگر باغ&zwnj;های نامبرده&zwnj;ی مجاورش عمر نکرد و در مقایسه با آنها، ناشناخته&zwnj;تر و غریب&zwnj;تر ماند. دوستعلی&zwnj;خان معیرالممالک نوشته که این باغ در عهد ناصرالدین&zwnj;شاه و در حدود سال ۱۳۰۹ق، میان عشرت&zwnj;آباد و قصر قاجار برپا شد.[۱۶] از طرف دیگر، مخبرالسلطنه در دور&zwnj;ه&zwnj;ی پهلوی اول مدعی شد که این باغ و عمارتش در زمان ناصرالدین&zwnj;شاه مرمت شد و حتی بعضی بخش&zwnj;های مخروبه&zwnj;اش نیز حتی تا همان دوره&zwnj;ی پهلوی اول برجا بود.[۱۷] کتابچه&zwnj;ی قبالجات خزانه&zwnj;ی سلطنتی اما سخنی دیگر می&zwnj;گوید. در این کتابچه از &laquo;عیش&zwnj;آباد&raquo;ی در تهران نام برده می&zwnj;شود که از دفاتر نادرشاهی استخراج شده و حاکی است از اینکه قریه&zwnj;ای بوده با ساکنان کوچک و بزرگ و مزرعه.[۱۸] شاید ناصرالدین&zwnj;شاه در همین خالصه&zwnj;ی قدیم باغ عیش&zwnj;آباد را احداث یا تعمیر کرد؛ آن هم با سیما و شیوه&zwnj;ای جدید در مقایسه با باغ&zwnj;های هم&zwnj;عصرش.[۱۹] بخش&zwnj;هایی از عیش&zwnj;آباد همراه با قسمتی از اراضی مجاورش، طی فرمانی از طرف ناصرالدین&zwnj;شاه در سال ۱۳۱۳ق به پنج نفر از &laquo;خانزادان&raquo; ناصرالدین&zwnj;شاه از جمله محمدحسن میرزا معتضدالسلطنه، مرتضی قلی&zwnj;خان صنیع&zwnj;الدوله، حسین خان باشی (شبل&zwnj;السلطنه)، خان خانان (مهدی قلی&zwnj;خان مخبرالسلطنه) و محمدباقرخان اعتمادالسلطنه الی&zwnj;الابد واگذار شد تا آبادش کنند.[۲۰] معمولاً هرگاه واگذاری با چنین منظوری صورت می&zwnj;گرفت، اراضی واگذارشده تفکیک و به سکونت افراد درمی&zwnj;آمد. عیش&zwnj;آباد و حوالی&zwnj;اش نیز بارها دست&zwnj;به&zwnj;دست شد و از این موضوع مستثنا نبود؛ چنانکه در پهلوی اول تشخیص مالکان هر قطعه از این زمین سخت و با اگر و اما همراه بود و زمینه را برای ثبت اراضی به اسامی گوناگون فراهم می&zwnj;کرد. بخشی از این اراضی را (غالباً اراضی مجاور ضلع شرقی جاده&zwnj;ی شمیران) پسر محمدباقرخان اعتمادالسلطنه، میرزا حسین&zwnj;خان اعتمادمقدم در دهه&zwnj;ی ۱۳۱۰ش به نام خود ثبت کرد[۲۱] و بخش بزرگتر دیگر را سرهنگ پاشاخان مبشر.[۲۲] در این بین کلیمیان نیز در این قطعه صاحب زمین بودند و شدند.[۲۳] حضور کلیمیان در عیش&zwnj;آباد پرسابقه است و هنوز هم این محله تعدادی از ساکنان کلیمی خود، کنیسه&zwnj;&zwnj;ی خیابان مقدم، و پارچه&zwnj;فروش&zwnj;های کلیمی خیابان پلیس و ... را حفظ کرده است. عیش&zwnj;آباد به&zwnj;مرور یا طی خرید و فروش و اجاره یا طی تصرفات عده&zwnj;ای تفکیک شد و به فروش رفت و نام و نشانی از اینکه زمانی باغی در آن بود نماند. صرفاً می&zwnj;توان موقعیت حدودی قرارگیری&zwnj;اش را با توجه به اراضی متصرفی مبشر، و موقعیت حدودی خود باغ را با توجه به یک کروکی نه&zwnj;چندان دقیق از ۱۳۳۰ق مشاهده کرد.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">جاده&zwnj;ی شمیران را که بالا می&zwnj;رفتی، بعد از عیش&zwnj;آباد می&zwnj;رسیدی به قصر قاجار، که بخشی از آن روبه&zwnj;روی باغ صبا قرار داشت. قصر قاجار ساخته&zwnj;ی فتحعلی&zwnj;شاه بود و بر زمینی احداث شد که قریه&zwnj;ای بود به نام خرم&zwnj;آباد و بوستانی داشت با نام &laquo;بستان خرم&zwnj;آباد&raquo; و قنات و مجاری آبی فراوان داشت و حد شرقی&zwnj;اش نزدیک اراضی حشمتیه بود.[ ۲۴] فتحعلی&zwnj;شاه آن را در سال ۱۲۱۴ق از آقا محمدجعفر تاجر خرید [۲۵] و بر بخشی از آن قصر قاجار را بنا کرد. این قصر را در بسیاری از تصاویر و نقاشی&zwnj;های قاجاری از تهران دیده&zwnj;ایم؛ اما قصر قاجار فقط همان عمارت نبود؛ ردیف ردیف درختان گوناگون و بوته&zwnj;های گل سرخ و یاس هم بود که همراه با نوای زنان نوازنده، از زنان شاه و شاهزاده&zwnj;خانم&zwnj;های اشرافی در بعضی روزها میزبانی می&zwnj;کرد.[۲۶] اما در این باغ همیشه هم صدای ساز و آواز زنان به گوش نمی&zwnj;رسید و گاه صدای اردوی قزاق&zwnj;ها در زمین شمالی مجاورش غالب&zwnj;تر بود. [۲۷] این چهره&zwnj;ی نظامی که در عهد ناصری به این محدوده تحمیل شد، با به پایان رسیدن سلطنت قاجارها و به قدرت رسیدن رضاشاه پررنگ&zwnj;تر هم شد. این باغ نیز همچون عشرت&zwnj;آباد به تصرف ارتش درآمد. بخش شمالی&zwnj;اش مصروف نیازهای ارتش شد و بخش جنوبی&zwnj;اش نیز در سال ۱۳۰۶ش، به اداره&zwnj;ی شهربانی برای ساخت زندان واگذار شد و به مرور در بافتِ رو به&zwnj; گسترش پیرامونش جایش را محکم کرد.[۲۸] موقعیت این باغ&zwnj;ها در ابتدای راه شمیران و شیب ملایمی که پس از خروج از حصار ناصری محسوس می&zwnj;شد، ابتدای جاده را پیش&zwnj;گفتار درخوری برای ادامه&zwnj;ی راه و مقصد، یعنی شمیران، می&zwnj;ساخت. به&zwnj;خصوص که در کنار باغ&zwnj;های شخصی اعیانی، افرادی دیگر هم می&zwnj;توانستند در بخشی از این فضا سهیم باشند؛ قهوه&zwnj;خانه&zwnj;ی اعتمادالسلطنه در جوار قصر قاجار این امکان را فراهم می&zwnj;کرد.[۲۹] این قهوه&zwnj;خانه که از عهد ناصری برجا بود و به&zwnj;واسطه&zwnj;ی موقعیتش یحتمل پاتوقی اعیانی هم بود، طبیعتاً تنها قهوه&zwnj;خانه&zwnj;ی مجاور راه شمیران نبود. اما حضورش در آن نقطه، گشاده&zwnj;رویی جاده و انحصاری نبودنش را می&zwnj;نمایاند. آنچه گفتیم مختصری از شهر صبا بود و باغش و باغ&zwnj;های مجاورش. خیلی وقت است که برای تصور گذشته&zwnj;ی محدوده&zwnj;های شهر، چاره&zwnj;ای جز &laquo;گفتن&raquo; یا در بهترین حالت، دیدن تصاویر قدیم نمانده؛ چون آثاری کالبدی هم از ایشان باقی نمانده. به راستی اگر امروز کسی بخواهد گذشته&zwnj;ی باغ صبا را تجربه کند، چه چاره&zwnj;ای دارد؟ خودش که دیگر نیست. در این بین چرا جایی همچون باغ عشرت&zwnj;آباد، که تنها باغ قدیمی این محله در جوار جاده&zwnj;ی شمیران است، به مردم رو نمی&zwnj;کند؟ آیا این شهر زمین دیگری برای جا دادن پادگان ندارد که از معدود باغ&zwnj;های باقی&zwnj;مانده&zwnj;&zwnj;اش چنین بهره&zwnj;ای می&zwnj;برند؟ آیا سال&zwnj;ها بعد قرار است از نبودن باغ عشرت&zwnj;آباد هم بنالیم و دنبال باغ باقی&zwnj;نمانده&zwnj;ای در آن حوالی باشیم که بتواند اندکی عشرت&zwnj;آباد را در ذهنمان تداعی کند؟</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">پی&zwnj;نوشت&zwnj;ها: [۱۰] محمدحسن&zwnj;خان اعتمادالسلطنه، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">چهل سال تاریخ ایران در دوره&zwnj;ی پادشاهی ناصرالدین&zwnj;شاه ( المآثر و الآثار).</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به کوشش ایرج افشار. ج۱. تهران: اساطیر، ۱۳۶۳، ص۸۵. درباره&zwnj;ی راه قدیم شمیران رک: &laquo;رس&zwj;ی&zwj;دگ&zwj;ی&zwnj; ب&zwj;ه&zwnj; وض&zwj;ع&zwj;ی&zwj;ت&zwnj; م&zwj;ال&zwj;ک&zwj;ی&zwj;ت&zwnj; و ادع&zwj;اه&zwj;ای&zwnj; م&zwj;طرح&zwnj; ش&zwj;ده&zwnj; درخ&zwj;ص&zwj;وص&zwnj; اراض&zwj;ی&zwnj; زن&zwj;دان&zwnj; ق&zwj;ص&zwj;ر ، پ&zwj;ادگ&zwj;ان&zwnj; ع&zwj;ش&zwj;رت&zwnj; آب&zwj;اد و ع&zwj;ب&zwj;اس&zwnj; آب&zwj;اد و ض&zwj;راب&zwj;خ&zwj;ان&zwj;ه&zwnj; ت&zwj;ه&zwj;ران&zwnj; و ش&zwj;م&zwj;ی&zwj;ران&raquo;. سند مرکز اسناد کتابخانه&zwnj;ی ملی ایران. شمـ ۲۳۰۷۹۶، &zwnj;ص۲۴۳ [۱۱] محمدحسن&zwnj;خان اعتمادالسلطنه، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">چهل سال تاریخ ایران در دوره&zwnj;ی پادشاهی ناصرالدین&zwnj;شاه ( المآثر و الآثار)،</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> ص۸۵؛ &laquo;کارت پستال&zwnj;هایی با تصاویر کاخ&zwnj;ها و عمارت&zwnj;های سلطنتی و شخصی&raquo;. مرکز اسناد کتابخانه&zwnj;ی ملی ایران. شمـ ۹۹۹۲۵۳۳۲۶ [۱۲] &laquo;اع&zwj;ت&zwj;راض&zwnj; اب&zwj;وال&zwj;ف&zwj;ت&zwj;ح&zwnj; م&zwj;ی&zwj;رزا س&zwj;الارال&zwj;دول&zwj;ه&zwnj; ب&zwj;ر ث&zwj;ب&zwj;ت&zwnj; اراض&zwj;ی&zwnj; واق&zwj;ع&zwnj; در ع&zwj;ش&zwj;رت&zwnj; آب&zwj;اد ت&zwj;وس&zwj;ط وزارت&zwnj; دارائ&zwj;ی&zwnj;&raquo;. سند مرکز اسناد کتابخانه&zwnj;ی ملی ایران. شمـ ۲۳۰۳۹۰۰. تهران، ۱۳۳۶ [۱۳] همانجا [۱۴] همانجا [۱۵] به گواه نقشه&zwnj;های دهه&zwnj;ی چهل و پنجاه. رک: </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تهران&zwnj;نگاری</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">: </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">بانک نقشه&zwnj;ها و عناوین مکانی تهران قدیم.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به کوشش رضا شیرازیان. تهران: دستان، ۱۳۹۵، ص۳۳۲و۴۳۳ [۱۶] دوستعلی&zwnj;خان معیرالممالک. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">یادداشت&zwnj;هایی از زندگانی خصوصی ناصرالدین&zwnj;شاه.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> تهران: نشر تاریخ ایران، ۱۳۶۱، ص۴۸ [۱۷] &laquo;رون&zwj;وش&zwj;ت&zwnj; ت&zwj;ص&zwj;وی&zwj;ب&zwj;ن&zwj;ام&zwj;ه&zwnj; ه&zwj;ی&zwj;ات&zwnj; وزی&zwj;ران&zwnj; : خ&zwj;ری&zwj;د اراض&zwj;ی&zwnj; س&zwj;ل&zwj;طن&zwj;ت&zwnj; آب&zwj;اد و اق&zwj;دس&zwj;ی&zwj;ه&zwnj; از وراث&zwnj; م&zwj;ح&zwj;م&zwj;دح&zwj;س&zwj;ن&zwnj; م&zwj;ی&zwj;رزا ق&zwj;اج&zwj;ار، ج&zwj;ل&zwj;وگ&zwj;ی&zwj;ری&zwnj; از ث&zwj;ب&zwj;ت&zwnj; اراض&zwj;ی&zwnj; ع&zwj;ش&zwj;رت&zwnj; آب&zwj;اد ت&zwj;وس&zwj;ط اش&zwj;خ&zwj;اص&zwnj;&raquo;. سند مرکز اسناد کتابخانه&zwnj;ی ملی ایران. شمـ ۲۳۰۱۹۱۶. تهران، ۱۳۲۰-۱۳۲۷، ص۱۵۴ [۱۸] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتابچه&zwnj;ی قبالجات خزانه&zwnj;ی مبارکه، املاک حاج میرزا آقاسی، خالصه&zwnj;جات و موقوفات دیوان اعلی. </em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">به کوشش بهمن بیانی و منصوره اتحادیه. تهران: نشر تاریخ ایران، ۱۳۸۷، ص۴۹۰ [۱۹] دوستعلی&zwnj;خان معیرالممالک. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">یادداشت&zwnj;هایی از زندگانی خصوصی ناصرالدین&zwnj;شاه</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. تهران: نشر تاریخ ایران، ۱۳۶۱، ص۴۸ [۲۰] &laquo;سواد فرمان و رأی محکمه ابتدایی تهران مربوط به ورثه اعتمادالسلطنه&raquo;. سند مرکز اسناد کتابخانه&zwnj;ی ملی ایران. شمـ ۹۹۹۴۰۴۶۸. تهران، ۱۳۱۰. &rlm; ۱۳۱۲.۱۳۱۳. &rlm; ۱۳۱۵. &rlm; ۱۳۲۵ [۲۱] &laquo;اع&zwj;طای&zwnj; اج&zwj;ازه&zwnj; ت&zwj;اس&zwj;ی&zwj;س&zwnj; دب&zwj;س&zwj;ت&zwj;ان&zwnj; طور س&zwj;ی&zwj;ن&zwj;ا ب&zwj;ه&zwnj; ان&zwj;ج&zwj;م&zwj;ن&zwnj; ک&zwj;ل&zwj;ی&zwj;م&zwj;ی&zwj;ان&zwnj; ت&zwj;ه&zwj;ران&zwnj;&raquo;. سند مرکز اسناد کتابخانه&zwnj;ی ملی ایران. شمـ ۲۹۷۱۴۲۱۶. تهران، ۱۳۴۵، ص۱۸ [۲۲] &laquo;رس&zwj;ی&zwj;دگ&zwj;ی&zwnj; ب&zwj;ه&zwnj; وض&zwj;ع&zwj;ی&zwj;ت&zwnj; م&zwj;ال&zwj;ک&zwj;ی&zwj;ت&zwnj; و ادع&zwj;اه&zwj;ای&zwnj; م&zwj;طرح&zwnj; ش&zwj;ده&zwnj; درخ&zwj;ص&zwj;وص&zwnj; اراض&zwj;ی&zwnj; زن&zwj;دان&zwnj; ق&zwj;ص&zwj;ر ، پ&zwj;ادگ&zwj;ان&zwnj; ع&zwj;ش&zwj;رت&zwnj; آب&zwj;اد و ع&zwj;ب&zwj;اس&zwnj; آب&zwj;اد و ض&zwj;راب&zwj;خ&zwj;ان&zwj;ه&zwnj; ت&zwj;ه&zwj;ران&zwnj; و ش&zwj;م&zwj;ی&zwj;ران&raquo;. سند مرکز اسناد کتابخانه&zwnj;ی ملی ایران. شمـ ۲۳۰۷۹۶، &zwnj;ص۳۵۹و۶۰۲ [۲۳] &laquo;رون&zwj;وش&zwj;ت&zwnj; ت&zwj;ص&zwj;وی&zwj;ب&zwj;ن&zwj;ام&zwj;ه&zwnj; ه&zwj;ی&zwj;ات&zwnj; وزی&zwj;ران&zwnj; : خ&zwj;ری&zwj;د اراض&zwj;ی&zwnj; س&zwj;ل&zwj;طن&zwj;ت&zwnj; آب&zwj;اد و اق&zwj;دس&zwj;ی&zwj;ه&zwnj; از وراث&zwnj; م&zwj;ح&zwj;م&zwj;دح&zwj;س&zwj;ن&zwnj; م&zwj;ی&zwj;رزا ق&zwj;اج&zwj;ار، ج&zwj;ل&zwj;وگ&zwj;ی&zwj;ری&zwnj; از ث&zwj;ب&zwj;ت&zwnj; اراض&zwj;ی&zwnj; ع&zwj;ش&zwj;رت&zwnj; آب&zwj;اد ت&zwj;وس&zwj;ط اش&zwj;خ&zwj;اص&zwnj;&raquo;. سند مرکز اسناد کتابخانه&zwnj;ی ملی ایران. شمـ ۲۳۰۱۹۱۶. تهران، ۱۳۲۰-۱۳۲۷، ص۱۴۸ [۲۴] &laquo;رس&zwj;ی&zwj;دگ&zwj;ی&zwnj; ب&zwj;ه&zwnj; وض&zwj;ع&zwj;ی&zwj;ت&zwnj; م&zwj;ال&zwj;ک&zwj;ی&zwj;ت&zwnj; و ادع&zwj;اه&zwj;ای&zwnj; م&zwj;طرح&zwnj; ش&zwj;ده&zwnj; درخ&zwj;ص&zwj;وص&zwnj; اراض&zwj;ی&zwnj; زن&zwj;دان&zwnj; ق&zwj;ص&zwj;ر ، پ&zwj;ادگ&zwj;ان&zwnj; ع&zwj;ش&zwj;رت&zwnj; آب&zwj;اد و ع&zwj;ب&zwj;اس&zwnj; آب&zwj;اد و ض&zwj;راب&zwj;خ&zwj;ان&zwj;ه&zwnj; ت&zwj;ه&zwj;ران&zwnj; و ش&zwj;م&zwj;ی&zwj;ران&raquo;. سند مرکز اسناد کتابخانه&zwnj;ی ملی ایران. شمـ ۲۳۰۷۹۶، ص۲۵۵و ۳۵۲ [۲۵] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتابچه&zwnj;ی قبالجات خزانه&zwnj;ی مبارکه، املاک حاج میرزا آقاسی، خالصه&zwnj;جات و موقوفات دیوان اعلی.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به کوشش بهمن بیانی و منصوره اتحادیه. تهران: نشر تاریخ ایران، ۱۳۸۷، ص۶۲و۳۲۷ [۲۶] مسعود نوربخش. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تهران به روایت تاریخ</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. ج ۱. تهران: نشر علم، ۱۳۸۱، ص۳۹۰ [۲۷] نقشه&zwnj;ی دارالخلافه تهران در سال ۱۳۰۸ق را بنگرید. رک: </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تهران&zwnj;نگاری</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">، به کوشش رضا شیرازیان، ص۲۸ [۲۸] &laquo;رس&zwj;ی&zwj;دگ&zwj;ی&zwnj; ب&zwj;ه&zwnj; وض&zwj;ع&zwj;ی&zwj;ت&zwnj; م&zwj;ال&zwj;ک&zwj;ی&zwj;ت&zwnj; و ادع&zwj;اه&zwj;ای&zwnj; م&zwj;طرح&zwnj; ش&zwj;ده&zwnj; درخ&zwj;ص&zwj;وص&zwnj; اراض&zwj;ی&zwnj; زن&zwj;دان&zwnj; ق&zwj;ص&zwj;ر ، پ&zwj;ادگ&zwj;ان&zwnj; ع&zwj;ش&zwj;رت&zwnj; آب&zwj;اد و ع&zwj;ب&zwj;اس&zwnj; آب&zwj;اد و ض&zwj;راب&zwj;خ&zwj;ان&zwj;ه&zwnj; ت&zwj;ه&zwj;ران&zwnj; و ش&zwj;م&zwj;ی&zwj;ران&raquo;. سند مرکز اسناد کتابخانه&zwnj;ی ملی ایران. شمـ ۲۳۰۷۹۶، ص۲۳۹ [۲۹] &laquo;سواد فرمان و رأی محکمه ابتدایی تهران مربوط به ورثه اعتمادالسلطنه&raquo;. سند مرکز اسناد کتابخانه&zwnj;ی ملی ایران. شمـ ۹۹۹۴۰۴۶۸. تهران، ۱۳۱۰. &rlm; ۱۳۱۲.۱۳۱۳. &rlm; ۱۳۱۵. &rlm; ۱۳۲۵. </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">برای مشاهده&zwnj;ی بخش اول این یادداشت به پیوند زیر مراجعه کنید:</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><a href="../posts/svwzw/" target="_blank" rel="noopener">https://asmaneh.com/posts/svwzw/</a></span></p>
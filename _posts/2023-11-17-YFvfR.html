--- 
title: "درنگی در ریتم و نسبت آن با حرکت" 
authors: سینا ایمان‌پور 
types: blog 
featured: false
slug: YFvfR 
--- 
<p dir="RTL" style="margin: 0in; text-align: justify; line-height: 107%; background: white; direction: rtl; unicode-bidi: embed;"><span lang="AR-SA">&laquo;ریتمش خوب نیست!&raquo; احتمالاً فکر می&zwnj;کنید که این جمله را در یک کلاس موسیقی می&zwnj;شنوید؛ ولی اگر کمی درنگ کنید درمی&zwnj;یابید که می&zwnj;شود آن را در خیلی جاها&nbsp; </span><span lang="AR-SA">شنید: پزشکانْ قلب را به ریتمش می&zwnj;شنوند و ریتم ناموزون قلب را آریتمی می&zwnj;خوانند؛ اقتصاددانان از ریتم بازار سرمایه و معیشت می&zwnj;گویند. در معماری نیز چنین است: در کلاس&zwnj;های طرحِ معماری سر کرکسیون&zwnj;ها استادان از ریتم اجزای معماری در پلان&zwnj;ها و نما&zwnj;ها گرفته، تا ریتم قرارگیری ستون&zwnj;ها در اسکلت ساختمان سخن می&zwnj;گویند. گفتن از ریتم در در دنیای معماری محدود به این نیز نیست: چینگ در فصل اصول </span><span lang="AR-SA">معماری: فرم، فضا، نظم </span><span lang="AR-SA">از ریتم می&zwnj;گوید، همچون ویتروویوس که در </span><em><span lang="AR-SA">ده کتاب معماری</span></em><span lang="AR-SA">، کهن&zwnj;ترین نوشته دربارهٔ معماری که به دستمان رسیده است،</span><span lang="AR-SA">&nbsp;</span><span lang="AR-SA">ریتم خوب را از اصل&zwnj;های معماری می&zwnj;شمارد. ریتم را در موقعیت&zwnj;ها و حوزه&zwnj;های گوناگونی به کار می&zwnj;بریم، ولی ریتم چیست که حوزهٔ سخن گفتن از آن چنین وسیع است، و چه مدخلیتی در معماری دارد؟</span></p>
<p dir="RTL"><span lang="AR-SA"><span style="color: #3598db;"><strong>حرکت کافی نیست</strong></span></span></p>
<p dir="RTL"><span lang="AR-SA">ریتم (نواخت) را تقریباً همیشه به صورت مضاف به کار می&zwnj;بریم؛ یعنی همواره مضافٌ&zwnj;الیه دارد. ریتم همیشه ریتم چیزی است، و به تنهایی، بی&zwnj;آن که ریتم چیزی باشد، وجود ندارد. پس ریتم در واقع به وجهی از چیزها اشاره می&zwnj;کند، که به نظر می&zwnj;آید با حرکت نسبتی دارد.</span></p>
<p dir="RTL"><span lang="AR-SA">هر گونه حرکتی ریتمیک نیست. حرکت می&zwnj;تواند ریتمیک یا غیر ریتمیک باشد. پس ریتم خود حرکت نیست، بلکه قاعده&zwnj;ای است که حرکت&zwnj;کننده مبتنی بر آن حرکت می&zwnj;کند. البته که هر حرکتی در عالم از قاعده&zwnj;ای پیروی می&zwnj;کند، ولی اگر این قاعده به ادراکمان درنیاید، ریتمش نیز به فهممان درنمی&zwnj;آید. پس ریتم &laquo;نظام حرکت چیزهاست&raquo;، حرکتی که می&zwnj;تواند حقیقی یا مجازی باشد.</span></p>
<p dir="RTL"><span lang="AR-SA"><strong><span style="color: #e67e23;">حرکت حقیقی</span></strong></span></p>
<p dir="RTL"><span lang="AR-SA">حرکت حقیقی یعنی این که چیزی در حقیقت جابه&zwnj;جا یا دگرگون شود: مثل قدم زدن، حرکت عقربه&zwnj;های ساعت، آمد و شد شب و روز، گردش فصل&zwnj;ها، چرخش چرخ&zwnj;دنده&zwnj;های ماشین. این حرکت را نمی&zwnj;شود در یک لحظه نگه داشت و به آن نگریست، همان طور که نمی&zwnj;شود از موسیقی عکس گرفت. اگر آن را نگه داریم دیگر وجود ندارد. نگه داشتنش مثل این است که جانش را بگیریم.</span></p>
<p dir="RTL"><span lang="AR-SA">البته شاید کسی بگوید: &laquo;از خیلی از این حرکت&zwnj;ها عکس می&zwnj;گیریم و در آن عکس حرکت خود را نشان می&zwnj;دهد&raquo;. قطره&zwnj;های آبی را تصور کنید که صدها سال است بر صخره&zwnj;ای می&zwnj;چکند: حرکت به قطره&zwnj;های آب نیرو وارد می&zwnj;کند و آن&zwnj;ها را فرم می&zwnj;دهد؛ همچنین قطره&zwnj;ها سر به صخره می&zwnj;کوبند و فرم صخره را دگرگون می&zwnj;کنند. حال ناگهان آب از حرکت می&zwnj;ایستد. حرکت دیگر روی نمی&zwnj;دهد و فقط بازمانده&zwnj;ای از رویداد حرکت باقیمانده است: صخرهٔ تغییر فرم داده. ثبت حرکت مثل نگریستن به آن صخره است. خودِ حرکت در آن نیست. آنچه هست بازماندهٔ اثری است که حرکت در صخره پدید آورده است. ثبت حرکت در عکس یا بازماندهٔ اثری است که حرکت در عکس پدید می&zwnj;آورد: &laquo;فرم صخره&raquo;، و یا بازماندهٔ اثری است که حرکت در حرکت&zwnj;کننده می&zwnj;گذارد: &laquo;فرم قطرهٔ آب&raquo;.</span></p>
<p dir="RTL"><span lang="AR-SA"><strong><span style="color: #e67e23;">اثر حرکت در ما</span></strong></span></p>
<p dir="RTL"><span lang="AR-SA">حرکت هم در فرم قطره&zwnj;های آب اثر می&zwnj;گذارد، هم در عکس. ادراک ما انسان&zwnj;ها نیز مانند آن عکس است. همان طور که حرکت قطره&zwnj;های آب در عکس اثر می&zwnj;کند، حرکت&zwnj;ها و ریتم&zwnj;ها در عالم نیز در ما اثر می&zwnj;کند و احوال ما را دگرگون می&zwnj;سازد:</span></p>
<p dir="RTL" style="padding-right: 40px;"><span lang="AR-SA">&laquo; عاطفه یک نیروی وجدانی است و آثاری نیز در جسم انسان دارد که در وی به هنگام خشم و شادی و اندوه آشکار می&zwnj;شود. در هر حالتی تپش قلب و نبض بگونه&zwnj;ایست و نفس کشیدن بطرزی و این کارها خود نمودار انفعالی است در روح. [...] بنابراین عواطف همیشه همراه با حرکاتی در جسم آدمی بوجود می&zwnj;آیند و از همین نظر است که گفتیم زبان عواطف همیشه موزون [یا ریتمیک] است.&raquo;<a title="" href="file:///C:/Users/Dena/Downloads/%D8%B3%DB%8C%D9%86%D8%A7%20%D8%A7%DB%8C%D9%85%D8%A7%D9%86_%D9%BE%D9%88%D8%B1-%20%C2%AB%D8%AF%D8%B1%D9%86%DA%AF%DB%8C%20%D8%AF%D8%B1%20%D8%B1%DB%8C%D8%AA%D9%85%20%D9%88%20%D9%86%D8%B3%D8%A8%D8%AA%20%D8%A2%D9%86%20%D8%A8%D8%A7%20%D8%AD%D8%B1%DA%A9%D8%AA%C2%BB-%20%DB%B2%DB%B0%20%D8%A2%D8%A8%D8%A7%D9%86%20%DB%B1%DB%B4%DB%B0%DB%B2.docx#_ftn1" name="_ftnref1"><span dir="LTR"><!-- [if !supportFootnotes]-->[۱]<!--[endif]--></span></a></span></p>
<p dir="RTL"><span lang="AR-SA">و البته به نظر می&zwnj;رسد عکس این نیز صادق باشد، یعنی هنگامی که ریتم بدن را، ریتم تپش قلب و نبض و تنفس را، و هزار و یک چیز دیگر را دگرگون کنیم، عواطف و احوالمان نیز تغییر </span><span lang="FA">می&zwnj;کند</span><span lang="AR-SA">.</span></p>
<p dir="RTL"><span lang="AR-SA"><span style="color: #e67e23;"><strong>حرکت مجازی</strong></span></span></p>
<p dir="RTL"><span lang="AR-SA">حرکت مجازی یعنی اینکه در حقیقت چیزی جابه&zwnj;جا یا دگرگون نمی&zwnj;شود؛ اما ذهن یا تن انسان با آن طوری رفتار می&zwnj;کند و از آن طوری منفعل می&zwnj;شود که گویی جابه&zwnj;جا یا دگرگون می&zwnj;شود. در اینجا حرکت با مفاهیمی که متکی به آن&zwnj;اند ادراک می&zwnj;شود: مثل شروع و پایان، افت و خیز، تکرار، امتداد.</span></p>
<p dir="RTL"><span lang="AR-SA">دگرگونی اعداد در دنباله&zwnj;های ریاضی چنین&zwnj;اند. در دنیای ریاضی اعداد حرکتی نمی&zwnj;کنند، ولی در ادراک ما دنبال کردن دنباله&zwnj;های ریاضی شروع و امتدادی دارد که چون حرکت می&zwnj;نماید. حتماً نوارهای قلب را دیده&zwnj;اید. این نوارها دگرگونی قلب را در طی زمان ثبت می&zwnj;کنند. قلمی جوهر را در طی زمان روی کاغذ می&zwnj;پاشد. آنچه در پایان می&zwnj;ماند تصویری ثبت شده است، مانند یک عکس، که حرکتی در خود ندارد. پس چگونه ما ریتم را در آن تشخیص می&zwnj;دهیم؟ ما می&zwnj;توانیم خیال کنیم که یک نقطه از یک طرف آن شروع می&zwnj;کند و در امتدادی کش می&zwnj;آید و به طوری نظام&zwnj;مند افت و خیز می&zwnj;کند.</span></p>
<p dir="RTL"><span lang="AR-SA"><strong><span style="color: #3598db;">ریتم در معماری</span></strong></span></p>
<p dir="RTL"><span lang="AR-SA">در معماری نیز واژهٔ ریتم را به کار می&zwnj;بریم. با توجه به آنچه آمد در نگاه اول به نظر </span><span lang="AR-SA">می&zwnj;آید که &laquo;در معماری نیز هنگامی که از ریتم اثر معماری سخن می&zwnj;گوییم، در واقع از همان ریتم حرکت مجازی می&zwnj;گوییم. از معماری می&zwnj;توان عکس گرفت. می&zwnj;توان حرکت خط و نقطه و سطح و حجم را در آن خیال کرد، و افت و خیز و امتداد آن&zwnj;ها را بررسید&raquo;. درست است، ولی این همهٔ ماجرا نیست. ریتم در سطوح دیگر نیز در معماری مدخلت دارد. اثر معماری را اگر چیزی جدا از تجربهٔ خود بپنداریم، فقط همین حرکت مجازی را می&zwnj;توان در آن بررسید، ولی اثر معماری، آنگونه که ما آن را تجربه می&zwnj;کنیم، حرکت حقیقی را نیز وارد ماجرا می&zwnj;کند.</span></p>
<p dir="RTL"><span lang="AR-SA">اثر معماری بر ما نیرو وارد می&zwnj;کند. این نیرو هنگام زیستن در اثر معماری و تجربهٔ آن به ما وارد می&zwnj;شود. تجربهٔ ما از اثر معماری در طی زمان روی می&zwnj;دهد. راهرو&zwnj;ها و پله&zwnj;های یک بنا به ریتم حرکت ما نیرو وارد می&zwnj;کند. گشودگی&zwnj;های بنا و نوری که به داخل می&zwnj;خواند، به ادراک ما از دگرگونی&zwnj;ها و تغییرهای روزانه و فصلی نیرو وارد می&zwnj;کند، همان&zwnj;هایی که ما به سبب آن&zwnj;ها ریتم گذر زمان را در می&zwnj;یابیم. همهٔ این امور به ریتم حرکت و ادراک ما نیرو وارد می&zwnj;کند و این دگرگونی ریتمْ به ریتم فیزیولوژیک و روانی ما نیز نیرو وارد می&zwnj;کند.</span></p>
<p dir="RTL"><span lang="AR-SA">پس ریتم در این سطوح به معماری مربوط است: ریتم در اثر معماری هم در حرکت&zwnj;های مجازی هست -که این حرکت&zwnj;ها را می&zwnj;توان در خود فرم اثر معماری دید- و هم در حرکت حقیقی هست -یعنی در معماری آنگونه که به تجربهٔ ما در می&zwnj;آید و در تجربهٔ ما اثر می&zwnj;کند. همچنین اموری که به فرم اثر معماری نیرو وارد می&zwnj;کند ریتمی از حرکت مجازی را در آن ایجاد می&zwnj;کند. اثر معماری مانند همان مثال نوار قلب است، شواهد نیروها را در خود ثبت می&zwnj;کند. نیروها در آن ریتمی ایجاد می&zwnj;کنند، هرچند ممکن است ریتمی ناموزون بیافرینند. اگر کسی خواندن بداند، می&zwnj;تواند آن را بخواند. علاوه بر این&zwnj;ها مفهوم ریتم خود از نیرو&zwnj;هایی است که بر فرم اثر معماری وارد می&zwnj;شود.</span></p>
<p dir="RTL"><span lang="AR-SA">&nbsp;</span></p>
<div><!-- [if !supportFootnotes]--><hr align="left" size="1" width="33%" /><!--[endif]-->
<div id="ftn1">
<p dir="RTL"><a title="" href="file:///C:/Users/Dena/Downloads/%D8%B3%DB%8C%D9%86%D8%A7%20%D8%A7%DB%8C%D9%85%D8%A7%D9%86_%D9%BE%D9%88%D8%B1-%20%C2%AB%D8%AF%D8%B1%D9%86%DA%AF%DB%8C%20%D8%AF%D8%B1%20%D8%B1%DB%8C%D8%AA%D9%85%20%D9%88%20%D9%86%D8%B3%D8%A8%D8%AA%20%D8%A2%D9%86%20%D8%A8%D8%A7%20%D8%AD%D8%B1%DA%A9%D8%AA%C2%BB-%20%DB%B2%DB%B0%20%D8%A2%D8%A8%D8%A7%D9%86%20%DB%B1%DB%B4%DB%B0%DB%B2.docx#_ftnref1" name="_ftn1"><span dir="LTR"><!-- [if !supportFootnotes]-->[۱]<!--[endif]--></span></a> <span lang="FA">شفیعی کدکنی، موسیقی شعر، ص۴۸و۴۹.</span></p>
<p dir="RTL"><span lang="AR-SA"><strong><span style="color: #3598db;">کتابشناسی</span></strong></span></p>
<p dir="RTL">&nbsp;</p>
<p dir="RTL"><span lang="AR-SA">- شفیعی کدکنی، محمدرضا.&nbsp;موسیقی شعر. تهران: آگاه، ۱۴۰۰.</span></p>
</div>
</div>
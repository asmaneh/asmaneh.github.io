--- 
title: "خارج از قبیله" 
authors: qayyoomi 
types: blog 
featured: false
slug: jNfN 
--- 
<p>درباره&zwnj;ی روحیه&zwnj;ی قبیله&zwnj;ایِ عرب&zwnj;ها زیاد شنیده&zwnj;ایم. یکی از آموختنی&zwnj;ترین چیزهایی که در این باره، برای فهمِ تاریخِ صدرِ &rlm;اسلام، خوانده&zwnj;ام کتابِ ارزنده&zwnj;ی مرحومْ دکتر عباسِ زریابِ خویی است: سیره&zwnj;ی رسول&zwnj;الله. همچنین است پس از پنجاه &rlm;سال مرحومْ دکتر سیدجعفرِ شهیدی. ذکرِ این روحیه در فقره&zwnj;ی جالبی از سفرنامه&zwnj;ی ناصرِ خسرو هم خواندنی است:&rlm;<br />&rlm;&laquo;این فَلْج در میانِ بادیه است. ناحیتی بزرگ بوده است؛ ولیکن به&zwnj;تعصب خراب شده است. [...] و این مردمْ عظیمْ &rlm;درویش و بدبخت باشند. با همه&zwnj;ی درویشی، همه&zwnj;روزه جنگ و عداوت و خون کنند. [...] و هیچ چیز از دنیاوی با من نبود، &rlm;الا دو سَلّه کتاب. و ایشان مردمی گرسنه و برهنه و جاهل بودند. هرکه به نماز می آمد البته با سپر و شمشیر بود؛ و &rlm;کتاب نمی&zwnj;خریدند. مسجدی بود که ما در آنجا بودیم. اندک رنگ و شَنجَرف و لاجورد با من بود. بر دیوارِ آن مسجد &rlm;بیتی نوشتم و شاخ و برگی در میان آن بردم. ایشان بدیدند؛ عجب داشتند. و همه&zwnj;ی اهلِ حصار جمع شدند و به تفرّجِ آن &rlm;آمدند. و مرا گفتند که اگر محراب این مسجد را نقش کنی، صد من خرما به تو دهیم؛ و صد من خرما نزدیک ایشان &rlm;مِلکی بود؛ چه، تا من آنجا بودم، از عرب لشکری به آنجا آمد و از ایشان پانصد من خرما خواست، قبول نکردند و جنگ &rlm;کردند. ده تن از اهل حصار کشته شد و هزار نخل بریدند و ایشان ده من خرما ندادند. چون با من شرط کردند، من آن &rlm;محراب نقش کردم و آن صد من خرما فریادرس ما بود، که غذا نمی&zwnj;یافتیم و از جان ناامید شده بودیم، که تصور &rlm;نمی&zwnj;توانستیم کرد که از آن بادیه هرگز بیرون توانیم افتاد؛ چه، به هر طرف که آبادانی داشت دویست فرسنگ بیابان &rlm;می&zwnj;بایست بُرید مخوف و مهلک.&raquo;&rlm;<br />می&zwnj;پنداریم که از این روحیه بری&zwnj;ایم. ما را چه به روحیه&zwnj;ی قبیله&zwnj;ای؟ اما این&zwnj;طور نیست. قبیله جانِ ماست؛ عشقِ قبیله مثل &rlm;خون در رگ&zwnj;های ما جاری است؛ فقط نامش فرق کرده است. قبیله هر جمعی است که من به آن تعلق دارم و هویتِ &rlm;خود را با آن تعریف می&zwnj;کنم و خود را با آن می&zwnj;شناسم و حیثیتِ آن را حیثیتِ خود می&zwnj;شمارم؛ فارغ از راست و ناراست، &rlm;حق و باطل، شایستگی و ناشایستگی. هرجا که من هستم، هر جمعی که من به آن تعلق دارم، همان بهتر است؛ خواهی &rlm;کلاسِ من، تیمِ من، روستای من، شهرِ من، قومِ من، جنسیتِ من، ملتِ من، وطنِ من، حزبِ من، ... یا دانشگاهِ من. &rlm;جهان دو قسمت دارد: یکی من و آنچه به من مربوط است و یکی &laquo;دیگران&raquo;. اگر من در دانشگاهِ ملی&zwnj;ام، دانشگاهِ ملی &rlm;بهتر است؛ اگر در دانشگاهِ تهرانم، دانشگاهِ تهران؛ اگر در دانشگاهِ دولتی&zwnj;ام، دانشگاهِ آزاد بد است و همۀ اهلِ دانشگاه آزاد &rlm;نادان و نااهل&zwnj;اند و اگر اهلِ دانشگاهِ آزادم، برعکس. مهم نیست چه درست است و چه نادرست. درست و نادرست بر &rlm;محورِ من و منافعِ جمعیِ گروهی معین می&zwnj;شود که من به آن تعلق دارم.&rlm;<br />در اینجا بنا ندارم که قلم را بر سیدمحسنِ حبیبی بگریانم؛ اما در طیِّ بیست سالی که او را شناخته&zwnj;ام، وقتی که به یادش &rlm;می&zwnj;افتم، بعد از فروتنی، نخستین صفتی که از او پیش چشمم می&zwnj;آید این است که او، برخلاف بسیاری بسیاری بسیاری &rlm;از ما، خارج از قبیله بود؛ قبیله&zwnj;ای فکر نمی&zwnj;کرد، قبیله&zwnj;ای عمل نمی&zwnj;کرد. خوشا حالِ او که از این نخستین و برترین صفتِ &rlm;اخلاقی برخوردار بود؛ و بدا حالِ ما که او را در میان نداریم و امثالِ او را نمی&zwnj;بینیم.&rlm;<br />&rlm;۸/ ۷/ ۹۹&rlm;</p>
--- 
title: "مقدمه" 
authors: safaeipour 
types: blog 
tags: هادی صفیی‌پور,آسمانه,تاریخ معماری,مطالعات معماری ایران 
featured: false
slug: tufEv 
excerpt: "خوب یا بدش را هنوز نمی دانم، اما واقعیت آن است که تا به امروز، به هر دلیل و به هر بهانه که بوده، از ایفای نقش مستمر و موثر در یک فضای اجتماعی مجازی سر باز زده‌ام. اما این بار، خبر خوش برپایی خیمه وبگاه آسمانه که رسید، با شوق تسلیم شدم و عزمم را جزم کردم که به دعوت دوستان پاسخ مثبت دهم و به هر قیمتی شده، جایی برای خودم در بین درس‌های شیرین و بحث‌های دلنشین دیگر اعضا بیابم؛ و با حضور در این مجلسِ انس، راهی پیدا کنم که بیشتر بدانم، بهتر بفهمم، و پرسش‌ها و دغدغه‌هایم را در گستره‌ای وسیعتر به اشتراک " 
--- 
<p style="text-align: justify;">بنام&zwnj;خدا<br />&nbsp;<br />خوب یا بدش را هنوز نمی دانم، اما واقعیت آن است که تا به امروز، به هر دلیل و به هر بهانه که بوده، از ایفای نقش مستمر و موثر در یک فضای اجتماعی مجازی سر باز زده&zwnj;ام. اما این بار، خبر خوش برپایی خیمه وبگاه آسمانه که رسید، با شوق تسلیم شدم و عزمم را جزم کردم که به دعوت دوستان پاسخ مثبت دهم و به هر قیمتی شده، جایی برای خودم در بین درس&zwnj;های شیرین و بحث&zwnj;های دلنشین دیگر اعضا بیابم؛ و با حضور در این مجلسِ انس، راهی پیدا کنم که بیشتر بدانم، بهتر بفهمم، و پرسش&zwnj;ها و دغدغه&zwnj;هایم را در گستره&zwnj;ای وسیعتر به اشتراک بگذارم.<br />در ابتدا و قبل از هر تصمیمی، بهتر دیدم که نوشته&zwnj;هایی را که در اینجا مشق می&zwnj;کنم، با یک عنوان کلی و یک مفهوم مشترک به هم مرتبط سازم؛ شیرازه&zwnj;ای که این پاره&zwnj;هایِ نارسِ فکر را در بند کند و پیرامون یک پرسش اساسی گرد هم آورد. چند روزی را در اینباره فکر کردم و هرچه گذشت، موضوعی مناسب&zwnj;تر از &laquo;تأملی در روش&zwnj;ها و نگرش&zwnj;های ما برای شناخت معماری ایرانی&raquo; نیافتم. موضوعی که مدتهاست ذهن مرا سخت به خود مشغول ساخته و طرح آن با ساکنان آسمانه برایم بسیار راهگشا خواهد بود. مرادم از &laquo;ما&raquo; در این عنوان، همه پژوهشگرانی هستند که در حال حاضر در چهارچوب&zwnj;های فعلیِ آموزشی و پژوهشی ایران به مقوله &laquo;معماری تاریخی ایران&raquo; می&zwnj;نگرند، آنرا می&zwnj;خوانند و فهم می&zwnj;کنند. و منظورم از &laquo;روش&zwnj;ها و نگرش&zwnj;ها&raquo;، قالب&zwnj;های ذهنی و عینی است که &laquo;ما&raquo;، خودآگاه و ناخودآگاه در محیط آکادامیک فعلی ایران به آنها خو گرفته&zwnj;ایم و از منظر آنها و به وسیله آنها به معماری تاریخی ایران تقرب می&zwnj;جوییم. خلاصه آنکه، با وجود تفاوت&zwnj;هایی که در کار پژوهشگران حوزه مطالعات معماری ایران وجود دارد، به نظر می&zwnj;رسد ویژگی&zwnj;هایی کلی بر فضای پژوهش&zwnj;های معاصر داخلی حاکم است که می&zwnj;توان آنها را به عنوان هویتی مستقل و یکپارچه در نظر گرفت و در مورد آنها تأمل کرد. من در این مجموعه نوشتارها به دنبالم که به یاری خداوند و تا حد امکان، از سایه این شرایط حاکم بیرون آیم و نگاهی از بیرون به موقعیتی که در آن قرار گرفته&zwnj;ایم داشته باشم. در آخر، بار تأکید می&zwnj;کنم که این واژگانِ خام، تنها در صورتی در زیر سپهر این آسمانه قد می&zwnj;کشند که با نگاه و اندیشه همه نویسندگان و خوانندگان عزیز هَرَس شوند. پیشاپیش از لطف و توجه همه همراهان تشکر می&zwnj;کنم.<br />&nbsp;<br />ادامه دارد...<br />&nbsp;</p>
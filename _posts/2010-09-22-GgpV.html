--- 
title: "مبادی و سیر تکوین آنچه میبدیان «ساباط» و «میدان» خوانند| الناز نجار نجفی" 
authors: asmaneh 
types: research 
featured: false
slug: GgpV 
--- 
<p>معماری و شهر با اندازه&zwnj;های فرهنگی ساکنانش مناسبت دارد. میبد از آن جهت که هنوز شهری زنده است و میبدیان در آن سکونت دارند، این مناسبت را بهتر نشان می&zwnj;دهد. معماری تنها کالبد نیست و الکساندر در نظریۀ &laquo;زبان الگو&raquo; معماری را نه کالبدی تهی که کالبدی حاوی رویداد و زندگی می&zwnj;داند. او در بخشی&nbsp; از نظریه&zwnj;اش به تیین مفهوم الگو می&zwnj;پردازد و از آن برای توضیح آثار گذشتۀ معماری و شهر کمک می&zwnj;گیرد. این نظریه متوجه فرهنگ است و پدید آمدن الگو (کالبد+رویداد) را متأثر از فرهنگ می&zwnj;داند و فرهنگ را عامل ثابت ِپسِ ظهورات کمابیش متنوع می&zwnj;داند. از این رو می&zwnj;توان برای فهم ارتباط الگو&zwnj;های معماری و مشخصه&zwnj;های فرهنگی میبد و میبدی از این نظریه کمک گرفت.&nbsp;</p>
<p>در این تحقیق برای نمونه دو الگوی &laquo;ساباط&raquo; و &laquo;میدان&raquo; و اختصاصات آنها در میبد که منبعث از فرهنگ میبدیان است، با این نگاه مورد بررسی قرار گرفته است: فهم اینکه میبدیان بنا به چه غایت مشترکی ساباط یا میدان می&zwnj;ساختند و چه کیفیتی از ساباط آنان را اقناع می&zwnj;کرده است؛ تشابه همۀ ساباط&zwnj;های میبد در عین تنوع ظاهری&zwnj;شان را توجیه می&zwnj;کند. تمایز ساباط میبدی از ساباط کاشانی دلیل و سنجه&zwnj;ای برای فهم تمایز میبدی از کاشانی نیز هست.&nbsp;</p>
<p>الناز نجفی در این تحقیق با ترکیب روش تفسیری- تاریخی و تحقیق کیفی، از دیدگاه منظر فرهنگی و با رویکرد هرمنوتیک و چارچوب نظری &laquo;زبان الگو&raquo; به قرائت چیزی می&zwnj;پردازد که میبدیان ساباط و میدان می&zwnj;خوانند.&nbsp; او در بخش اول این تحقیق در پی تبیین چارچوب نظری خود در سه فصل به بیان چرایی انتخاب نظریۀ زبان الگو، ارتباط بین زبان الگو و تاریخ و خلاصه&zwnj;ای از دیدگاه الکساندر در نظریۀ زبان الگو و همچنین به رابطه و تناسب نظریۀ زبان الگو و قرائت پیشینۀ معماری ایران می&zwnj;پردازد.&nbsp;</p>
<p>محقق پس از مقدمات نظری، در بخش دوم محمل فهم ارتباط فرهنگ و مظاهرش را میبد قرار می&zwnj;دهد و&nbsp; در پی یافتن پاسخ &laquo;میبد کجاست؟&raquo;و &laquo;میبدی کیست؟&raquo; در آیینۀ آثار میبدیان برمی&zwnj;آید. دراین بخش، درفصل اول به بررسی فرهنگ، الگوی رویدادها و فرهنگ و تبیین واژۀ اهلیت و در فصل دوم به تبیین تفصیلی عبارت &laquo;میبد کجاست؟&raquo; و همچنین تعریف محله در میبد و چگونگی تأثیر مشخصه&zwnj;های فرهنگی بر تعریف محله در میبد می&zwnj;پردازد و در آخر، این بخش با تببین عبارت &laquo;میبدی کیست؟&raquo; پایان می&zwnj;یابد.&nbsp;</p>
<p>در بخش پایانی، محقق در فصل اول برای فهم غایت ساخت ساباط میبدی به سراغ معنای لفظ ساباط در میبد و سپس اجزای آن و رویدادهای قریب ملازم با آن می&zwnj;رود و درفصل دوم&nbsp; بر مبنای سه بحث لفظ و کالبد و رویداد&nbsp; به تبیین&nbsp; میدان نزد میبدیان و پیوند آن با سایر فضاهای شهری همچون حسینیه و خانقاه سخن می&zwnj;گوید و همچنین به بررسی مصادیق میدان در میبد می&zwnj;پردازد.</p>
<p>&nbsp;</p>
<p><strong>الناز نجار نجفی. &laquo;نقش&zwnj;بازی و صورت&zwnj;بندی: مبادی سیر تکوین آنچه میبدیان ساباط و میدان خوانند&raquo;. پایان&zwnj;نامۀ کارشناسی ارشد مطالعات معماری ایران. استاد راهنما:&nbsp; مهرداد قیومی بیدهندی. استاد مشاور: زرین&zwnj;تاج شیبانی. تهران: دانشگاه شهید بهشتی، شهریور&nbsp; ۱۳۸۹.</strong></p>
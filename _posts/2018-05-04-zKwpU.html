--- 
title: "معماران از روبات نمی‌هراسند" 
authors: vahdat 
types: blog 
featured: false
featureImg: "/assets/img/posts/zKwpU.jfif" 
slug: zKwpU 
gallery: 
- image_path: "/assets/img/posts/zKwpU.jfif" 
  title: "معماران از روبات نمی‌هراسند" 
 
--- 
<div>
<div>
<p>اگر در وبسایت &laquo;آیا روبات&zwnj;ها شغلم را تصاحب می&zwnj;کنند&raquo; معماری را وارد کنید، چنین تخمین می&zwnj;زند که تنها کمتر از دو درصد احتمال دارد که روبات&zwnj;ها تا سال ۲۰۲۴ به سراغ معماری بیایند. [۱]&nbsp;با این همه، به عنوان یک معلم معماری، نمی&zwnj;توانم ذهنم را از طرح این پرسش&zwnj;های دایمی غافل کنم که آینده معماری چیست؟ چه&nbsp; بر سر آموزش معماری خواهد آمد؟ دانش&zwnj;آموختگان ما چه توشه&zwnj;ای از دوره آموزش خود نیاز دارند تا حضورشان در بازار پرتلاطم آینده معنی&zwnj;دار باشد؟ غفلت از این پرسش&zwnj;ها به بهانه پرداختن به ضرورت&zwnj;ها و دغدغه&zwnj;های روزمره&zwnj;ای که گریبان حرفه معماری را گرفته، نه تنها بدنه آموزش معماری را به مصرف کننده نوآوری&zwnj;ها در حوزه فناوری معماری تقلیل می&zwnj;دهد، که نقش ما را در طراحی و برنامه ریزی آینده معماری محدود کرده و این کار حیاتی را به کدنویسان برونسپاری می&zwnj;کند.</p>
<p>از مولفه&zwnj;های تعیین کننده آینده بازار کار معماری تحولات سریع در حوزه هوش مصنوعی است. در حالی که تا سال ۲۰۳۰ هوش مصنوعی با ارزش آفرینی نزدیک به ۱۶تریلیون دلار باعث رشد ۱۴درصدی تولید ناخالص جهانی خواهد شد، [۲]&nbsp;کار ۳۸درصد شاغلین آمریکا را تا همین سال از چنگشان خواهد ربود. [۳]&nbsp;آن ۶۲ درصد مشاغل باقیمانده نیز شباهتی با کارهای امروز نخواهند داشت. به طوری که ۶۵ درصد از کل مشاغل سال ۲۰۳۰ هنوز اختراع هم نشده اند. [۴]&nbsp;طبعا وضعیت معماری هم اگر نه تا سال ۲۰۳۰ ولی در آینده نه چندان دور تحت تاثیر رشد شتابان فناوری خواهد بود.</p>
<p>دور از ذهن نیست اگر آینده ای را متصور شویم که کاربران با رفتن به سراغ سایتی و پر کردن چند پرسشنامه در مورد فضای مورد نظرشان، و مشخص کردن سایت بر روی نقشه، و برگزیدن از میان تصاویر مطلوب&zwnj;شان، و سبک&zwnj;ها و جزئیات و تزیینات و رنگ&zwnj;های مورد نظرشان، بتوانند نقشه&zwnj;ای کامل، ارزان، مطابق استانداردهای محلی، با هزینه ساخت مقعول، و با مصرف کمینه انرژی، و عملکرد بهینه، و زیبایی&zwnj;شناسی قابل قبول بارگیری کنند. درست است که عنصر خلاقه فرایند طراحی را هیچ هوش مصنوعی&zwnj;ای (فعلا) نمی&zwnj;تواند شبیه&zwnj;سازی کند، اما مگر همین استدلال در مورد طراحی وب سایت، که تا چند سال پیش حرفه رو به رشد محسوب می&zwnj;شد، صدق نمی&zwnj;کند؟ در سال ۲۰۱۵، یک چهارم کلیه وبسایت های&zwnj;جهان با وردپرس ساخته شده بود. در همان سال، ده درصد از هزار سایت برتر جهان هم به جای طراحی وبسایت خود، از قالب&zwnj;ها و تمپلیت&zwnj;های شرکت هایی نظیر وردپرس و رقبایش بهره جستند. [۵]</p>
<p>&nbsp;با این چشم انداز، دیگر آینده معماری به معنای کنونی آن به اندازه تخمین ابتدای این نوشته روشن به نظر نمی&zwnj;رسد. کافی است به یاد بیاوریم که تقاضا برای خدمات معماری در انگلستان چهل&zwnj;درصد نسبت به سال ۲۰۰۸ کاهش یافته است. [۶]&nbsp;طبعا آماده شدن (و آموزش) برای چنین آینده نامشخصی هم به همان اندازه با ابهام مواجه است. با این همه می&zwnj;توان همچنان به آتیه معماری و آموزش معماری، خصوصا اگر حوزه مداخله خویش را گسترش دهد، خوشبین بود. معماری برای آن که در آینده موضوعیت داشته باشد، به باور انجمن سلطنتی معماران بریتانیا، &laquo;باید به افقی وسیع&zwnj;تر از ساختن بنا بیندیشد و خدماتی ارایه دهد که نیازهای وسیع&zwnj;تری را پوشش می&zwnj;دهد. معماران باید طراح و مشکل گشا باشند&raquo;. [۷]&nbsp;اتفاقا جهان آینده، ولع زیادی برای خدمات خلاقانه خواهد داشت. همین امروز هم صنایع خلاقه با تولید ارزشی برابر ۲.۲۵ تریلیون دلار (اندکی بیش از تولید ناخالص ملی کشور هندوستان) بیش از سی میلیون شغل را در سراسر جهان تولید کرده است. [۸]&nbsp;تولید محتوا نیز با گردشی نزدیک به ۵۴۹میلیارد دلار در سال ۲۰۱۹ عرصه ای دیگر برای فعالیت طراحان و معماران خواهد گشود. [۹]&nbsp;به باور بسیاری از دست اندرکاران حوزه&zwnj;های خلاقه، جهان هرگز نسبت به چنین خدماتی تا این حد سخاوتمند نبوده است. [۱۰]</p>
<p>در چنین وضعیتی کار نهادهای آموزش دیگر صرفا عرضه دانش جدید نخواهد بود، بلکه آموزش نحوه کسب دانش جدید است. [۱۱]&nbsp;&nbsp;تمرکز بر تفکر خلاقانه، بینش انتقادی، و گسترش حوزه اثرگزاری معماری می&zwnj;تواند موضوعیت این حرفه غنی را قوی&zwnj;تر از پیش کند. گرایش شخصی من به واقعیت مجازی و واقعیت افزوده در کارگاه&zwnj;های معماری&zwnj;ام نیز تا حدی ناشی از همین دغدغه است. [۱۲] هرچه باشد، برخی از پربازدیدترین ساختمان&zwnj;های جهان فاقد پیکره فیزیکی هستند. بعید نیست طراحی فضاهای بازی&zwnj;های کامپیوتری، کارتون، و فیلم، که سالانه میزبان میلیاردها ساکن مجازی است، از حوزه&zwnj;های کاری مهم معماران در آینده باشد.</p>
<p>&nbsp;</p>
</div>
</div>
<p>&nbsp;</p>
<div dir="ltr">1. https://bit.ly/2FqZXG4</div>
<div dir="ltr">2. https://pwc.to/2hmUvOB</div>
<div dir="ltr">3. https://bit.ly/2nKkG2V</div>
<div dir="ltr">4. https://bit.ly/2u46JgQ</div>
<div dir="ltr">5. https://bit.ly/2Kjr5ul</div>
<div dir="ltr">6. https://bit.ly/2JzvCb6</div>
<div dir="ltr">7. https://bit.ly/2JBYC1H</div>
<div dir="ltr">8. https://bit.ly/2qxyTji</div>
<div dir="ltr">9. https://bit.ly/2qxyTji</div>
<div dir="ltr">10. https://bit.ly/2uIZb6Q</div>
<div dir="ltr">11. https://bit.ly/2u46JgQ</div>
<div dir="ltr">12. https://bit.ly/2HzJchY</div>
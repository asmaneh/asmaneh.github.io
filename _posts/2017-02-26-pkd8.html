--- 
title: "رنج تحقیق (۲): علی‌اکبر دهخدا" 
authors: soltani 
types: blog 
featured: false
featureImg: "/assets/img/posts/pkd8.jpg" 
slug: pkd8 
gallery: 
- image_path: "/assets/img/posts/pkd8.jpg" 
  title: "رنج تحقیق (۲): علی‌اکبر دهخدا" 
- image_path: "/assets/img/posts/pkd8-1.jpg" 
  title: "دهخدا در جوانی" 
- image_path: "/assets/img/posts/pkd8-2.jpg" 
  title: "روزنامۀ صوراسرافیل" 
- image_path: "/assets/img/posts/pkd8-3.jpg" 
  title: "میرزا جهانگیرخان صوراسرافیل" 
- image_path: "/assets/img/posts/pkd8-4.jpg" 
  title: "دست‌خط دهخدا" 
- image_path: "/assets/img/posts/pkd8-5.jpg" 
  title: "دهخدا و دکتر محمد مصدق" 
- image_path: "/assets/img/posts/pkd8-6.jpg" 
  title: "دهخدا هنگام تدوین لغت‌نامه" 
 
--- 
<div>
<div>
<p>رنج تحقیق (۲): علی&zwnj;اکبر دهخدا</p>
<p>۲۷ دی&zwnj;ماه ۱۳۹۵</p>
<p style="text-align: center;"><strong>۱</strong></p>
<p>علی&zwnj;اکبر دهخدا از بزرگ&zwnj;ترین مردان ایران در سدۀ حاضر است. این کمترین چیزی است که می&zwnj;توان در ستایش او گفت. دهخدا در چندین میدان برای ایران جنگید. در میدان مبارزه، برای آگاهی جامعه کوشید و صدای مردم دردکشیده شد. در میدان سیاست، برای اعتلای ایران تلاش کرد و در میدان تحقیق کاری کارستان کرد. دهخدا از نخستین کسانی بود که تلاش کرد نثر فارسی را از بیماری&zwnj;هایش برهاند. او طنز اجتماعی و انتقادی را وارد مرحله&zwnj;ای نو کرد و در گردآوری فرهنگ عامه نقش بسیار مهمی داشت. دهخدا در شاعری قریحه&zwnj;ای شگفت داشت و مسمطی که در رثای میرزا جهانگیرخان صوراسرافیل سرود در زمرۀ به&zwnj;یادماندنی&zwnj;ترین اشعار معاصر است. استاد خانلری این مرثیه را از نظر قافیه&zwnj;بندی و حضور احساسات شخصی مبدع تحول در شعر فارسی می&zwnj;داند. لغت&zwnj;نامۀ دهخدا از حیث فایده&zwnj;اش برای زبان فارسی بی&zwnj;بدیل است. علامه قزوینی دربارۀ لغت&zwnj;نامه می&zwnj;گوید: &laquo;شاهکاری که بعد از اسلام تاکنون برای زبان فارسی تا آنجا که ما اطلاع داریم نظیر آن، بلکه چیزی که در جزوِ هزارم نیز شبیه آن باشد، از هیچ&zwnj;جا و هیچ&zwnj;کس سراغ داده نشده است.</p>
<p style="text-align: center;"><strong>۲</strong></p>
<p>&nbsp;دهخدا از ارکان روزنامۀ صور اسرافیل بود؛ روزنامه&zwnj;&zwnj;ای که در ماه&zwnj;های پس از مشروطه صدای بیدارکنندۀ مردم شد. استقبال از این روزنامه به&zwnj;حدی بود که که گاهی شمارگان آن به ۲۴هزار نسخه می&zwnj;رسید. این روزنامه پنج&zwnj;بار توقیف شد: بار اول به علت اعتراض روحانیت؛ بار دوم به علت اعتراض مجلس. سخنرانی دهخدا در مجلس در دفاع از خود و روزنامه از زبان نایب رئیس وقت مجلس خواندنی است: &laquo;در مجلس همۀ حرف&zwnj;های خودت را زیرکانه تکرار کردی که هیچ، اثبات هم کردی. مانند گالیله سرانجام گفتی که با این حال زمین می&zwnj;چرخد.&raquo; بار سوم به علت حملۀ اوباش تعطیل شد. بار چهارم به علت بیماری دهخدا و بار پنجم سه روز پیش از به توپ بستن مجلس. تقریباً علت همۀ توقیف&zwnj;ها دهخدا و نوشته&zwnj;های او بود. زبان طناز دهخدا هم سبب شهرت روزنامه بود و هم سبب آزار دهخدا. امیراعظم، حاکم گیلان، به خاطر نیش&zwnj; و کنایه&zwnj;ها &laquo;دخو&raquo; را مستحق مرگ می&zwnj;دانست.&nbsp;<br />دهخدا پس از واقعۀ به توپ بستن مجلس و تبعید شدنش به اروپا، مترصد انتشار دوبارۀ صوراسرافیل بود؛ درحالی که بی&zwnj;پول و خسته و نومید و سرخورده از شکست مشروطه و شهادت یاران و نگران خانواده&zwnj;اش در تهران بود. در نامۀ مورخ ۲۰ شوال ۱۳۲۶ق از پاریس، به معاضدالسلطنه می&zwnj;گوید: &laquo;الآن بدون هیچ خجلت، چون چیزی از شما پنهان ندارم عرض می&zwnj;کنم سه روز است که با نان و شاه&zwnj;بلوط می&zwnj;گذرانم. [...] با ۵/ ۳ فرانک پول که الان در کیف (یعنی آنچه پول در تمام دنیا دارم)، می&zwnj;خواهم محمدعلی&zwnj;شاه را از سلطنت خلع کنم و مشروطه را به ایران عودت دهم.&raquo;</p>
<p style="text-align: center;"><strong>۳</strong></p>
<p>وصیت&zwnj;نامۀ دوست یگانۀ من هدیۀ برادری بی&zwnj;وفا به پیشگاه آن روح اقدس اعلی:</p>
<p>در روز ۲۲ جمادی&zwnj;الاول ۱۳۲۶ قمری مرحوم میرزا جهانگیرخان شیرازی رحمة&zwnj;الله &zwnj;علیه، یکی از دو مدیر صوراسرافیل، را قزاق&zwnj;های محمدعلی&zwnj;شاه دستگیر کرده به باغِ شاه بردند و در بیست&zwnj;وچهارم همان ماه در همان&zwnj;جا او را به طناب خفه کردند.&nbsp;<br />بیست&zwnj;و&zwnj;هفت هشت روز دیگر چندتن از آزادی&zwnj;خواهان و از جمله مرا از ایران تبعید کردند و پس از چندماه با خرج مرحوم مبرور ابوالحسن&zwnj;خان معاضدالسلطنه پیرنیا بنا شد در &laquo;ایوردن&raquo; سویس روزنامۀ صوراسرافیل طبع شود.&nbsp;<br />در همان اوقات شبی مرحوم میرزا جهانگیرخان را به خواب دیدم در جامۀ سپید. (که عادتاً در تهران دربر داشت) و به من گفت : &laquo;چرا نگفتی او جوان افتاد؟!&raquo; من از این عبارات چنین فهمیدم که می&zwnj;گوید: چرا مرگ مرا در جایی نگفته و ننوشته&zwnj;ای؟ و بلافاصله در خواب این جمله به خاطر من آمد: &laquo;یادآر، زشمع مرده، یادآر!&raquo; در این حال بیدار شدم و چراغ را روشن کردم و تا نزدیکِ صبح سه قطعه از مسمط ذیل را ساختم، و فردا گفته&zwnj;های شب را تصحیح کرده و دو قطعۀ دیگر برآن افزودم و در شمارۀ اول صوراسرافیل منطبعۀ ایوردن سویس چاپ شد.</p>
<p>بر بادیه جانْ سپرده یادآر...<br />چون گشت ز نو زمانه آباد<br />ای کودکِ دورۀ طلایی<br />وز طاعتِ بندگان خود شاد<br />بگرفت ز سر خدا خدایی<br />نه رسمِ ارم نه اسمِ شدّاد<br />گل بست زبانِ ژاژ&zwnj;خایی<br />زان کس که ز نوکِ تیغِ جلاد<br />مأخوذ به جرمِ حق&zwnj;ستایی<br />تسنیمِ وصالْ خورده یادآر&nbsp;</p>
<p style="text-align: center;"><strong>۴</strong></p>
<p>اندر همه ده جوی نه ما را/ ما لاف&zwnj;زنان که دهخداییم</p>
<p>مرحوم علی اکبر خان دهخدا حدود چهل سال از عمر خود را صرف تهیۀ لغت&zwnj;نامه کرد؛ حدود دو میلیون فیش برای این کار برداشته شد. لغت&zwnj;نامۀ دهخدا حدود ۲۵هزار صفحه است و ۴۰۰هزار مدخل دارد. در زمانی که مشقت این کار بزرگ را تحمل می&zwnj;کرد، زعمای حکومت تصمیم گرفتند برای چاپ کتاب از محل &laquo;فروش پِهن اسب&zwnj;های قشون رضاخان&raquo; بودجه&zwnj;ای اختصاص دهد. اما این اعتبار هزینه با سعایت بداندیشان منتفی شد و بعدها مجلس بودجه&zwnj;ای به این کار اختصاص داد. در این میان دهخدا برای تأمین هزینه&zwnj;ها خانۀ خود را به رهن گذاشت.<br />من هم در همین قصد هستم ولی نه کسی چیزی می&zwnj;خرد و نه من دست&zwnj;وپای آن دارم که در چنین موقعی مشتری برای خانه پیدا کنم، یکی دو تا از طلبکارها هم موعدشان رسیده است و اگر مهلت ندهند، البته باید به جریان قانونیْ خانه به حراج گذاشته شود، برای من هم آنقدرها فرقی نمی&zwnj;کند. در جوانی تعلق&zwnj; خاطری به این چیزها نداشتم حالا که دیگر برف پیری بر سر و رو نشسته است. فرضاً خانه نداشتم باشم چه خواهد شد، مثل چهل سال دیگر که در خانه&zwnj;های دیگران گذارانده&zwnj;ام این چند روز را هم می&zwnj;گذارنم. در آن طرف هم، در بهشت یا جهنم، گویا جا و منزل را مجاناً می&zwnj;دهند، یعنی تا حالا هرچه شنیده&zwnj;ام همه&zwnj;جا عذاب&zwnj;ها را، مثلاً برای اهل جهنم، نام برده&zwnj;اند اما اجاره و کرایه&zwnj;خانه را نشنیده&zwnj;ام. اگرچه نمی&zwnj;شود گفت که واقعاً همۀ خبرها به ما رسیده است.&nbsp;<br />دهخدا دربارۀ تدوین لغت&zwnj;نامه می&zwnj;گوید:<br />کار فحص و تتبع بیش از بیست&zwnj;واند سال بکشید پیوسته و بی&zwnj; هیچ فصل و قطعی، حتی نوروز و عیدین و عاشورا، بیرون از دوبار بیماری صعب چندروزه و دو روز هنگام رحلت مادرم رحمة&zwnj;الله علیها که این شغل تعطیل شد، و دقایقی چند که برای ضروریات حیات در روز ... بسیار شب&zwnj;ها از بستر بر می&zwnj;خواستم و پلیته بر می&zwnj;کردم و چیز می&zwnj;نوشتم.<br />کارهای جنبی دهخدا که هم&zwnj;زمان تدوین امثال و حکم و لغتنامه انجام داد بسیار ارزشمند است. تصحیح دیوان&zwnj;های ناصرخسرو و منوچهری و فرخی و سیدحسن غزنوی و سوزنی و لغت&zwnj;نامۀ اسدی و صحاح الفرس و ترجمۀ آثاری از زبان فرانسه به فارسی و تهیۀ لغت&zwnj;نامه&zwnj;ای &laquo;فرانسه به فارسی&raquo; با معادل&zwnj;ها و مترادفات بسیار و یافتن صورت صحیح بسیاری از واژه&zwnj;ها در متون ادبی و تحریر حاشیه و توضیح بر بسیاری از کتب منظوم و منثور نثر فارسی و عربی از جملۀ این کارهاست.</p>
<p style="text-align: center;"><strong>۵</strong></p>
<p>خدا، کسی فکر ما نیست</p>
<p>از زبان فروغ آل&zwnj;بویه، دخترخواندۀ (برادرزادۀ همسر) دهخدا:<br />زمانی که هانری ماسه مستشرق فرانسوی، به ایران آمده بود، برای دیدن دهخدا به منزل ما آمد. لغت&zwnj;نامه را دید. مشکلاتی که برای چاپ آن وجود داشت را می&zwnj;دانست. وقتی به فرانسه برگشته بود نامه&zwnj;ای به دهخدا داده بود که با مقامات بالا صحبت کرده و گفته بودند: حاضرند این لغت&zwnj;نامه در کشورشان چاپ شود. شبی نزد عمه&zwnj;ام آمد و گفت: &laquo;آیا حاضرید به اتفاق به فرانسه برویم و در آن&zwnj;جا زندگی کنیم؟&raquo; البته چون تا آن وقت ما به اروپا نرفته بودیم، برای ما رؤیای طلایی بود. گفتیم: &laquo;البته. مگر چطور شده؟&raquo;، &laquo;یک مستشرق فرانسوی این پیشنهاد را برای من از دولت فرانسه کرده است. آنها موافقت کردند با خانواده به آن&zwnj;جا برویم و این کتاب را در آنجا چاپ کنم. تمام مخارج ما و چاپ کتاب را می&zwnj;پردازند.&raquo; گفتیم: &laquo;شما چه جواب دادید؟&raquo; گفت: &laquo;برای آنها پیغام دادم که من این آب&zwnj;وخاک را دوست دارم. مردم ما قدرشناس&zwnj;اند.</p>
<p style="text-align: center;"><strong>۶</strong></p>
<p>آسمانۀ شب</p>
<p>دهخدا از حامیان نهضت ملی ایران و دکتر محمد مصدق بود و به طرق مختلف از ایشان حمایت می&zwnj;کرد. همین سبب شایعه&zwnj;ای شد که دهخدا را، در سال&zwnj;های پایانی زندگی&zwnj;اش، به دردسر انداخت. شایعه شده بود که دکتر مصدق او را به ریاست شورای سلطنت برگزیده است. حتی می&zwnj;گفتند که قرار بوده دهخدا اولین رئیس&zwnj;جمهور ایران باشد. همین سبب شد که پس از ۲۸ مرداد کودتاچیان پیرمرد را اذیت کنند. او را چند بار احضار و استنطاق کردند. خانه&zwnj;اش را برای یافتن دکتر سیدحسین فاطمی زیرورو کردند. در مهر ۱۳۳۲ او را به دادستانی ارتش احضار کردند و ساعت&zwnj;ها او را منتظر گذاشتند و نیمه&zwnj;شب از او بازجویی کردند. وقتی به خانه رسید در هشتی خانه از حال رفت و تا صبح روی زمین افتاده بود. او دو سال بعد از کودتا از دنیا رفت.</p>
<p style="text-align: center;"><strong>۷</strong></p>
<p>غریب در ره عشق</p>
<p>آخرین ساعات حیات از زبان فریدون مشیری:<br />دهخدا با صورتی متورم و چشمان برآمده دو زانو نشسته بود. بیماری و خستگی ۴۸ سال کار او را از پای درآورده بود. سنگینی ۴۸ سال مطالعه و تحقیق و جستجو شانه&zwnj;های ناتوان او را خرد می&zwnj;کرد. هزاران جلد کتاب که در مدت ۴۸ سال با او سخن گفته و گفتگو کرده بودند اینک همگی خاموش نشسته و استاد پیر را تماشا می&zwnj;کردند. در این هنگام دکتر معین و سیدجعفر شهیدی همکاران صمیمی و مهربان او به عیادتش آمدند. دهخدا در همان حال گفت: &laquo;پوست بر استخوان ترنجیده&raquo;، لحظاتی چند به سکوت گذشت. استاد پیر هر چند لحظه به اغما فرو می&zwnj;رفت و باز به حال عادی برمی&zwnj;گشت. در یکی از لحظات لبان دهخدا سکوت سنگین را شکست و گفت: &laquo;که مپرس&raquo;. آقای دکتر معین پرسید: منظورتان شعر حافظ است؟ دهخدا جواب داد بله. دکتر معین گفت: مایل هستید برایتان بخوانم؟ دهخدا گفت بله. آنگاه دکتر معین دیوان حافظ را برداشت و غزل را خواند. از آن لحظه به بعد دهخدا به حالت اغما فرو رفت و روز بعد جان سپرد.</p>
<p style="text-align: center;"><strong>۸</strong></p>
<p>مرثیه&zwnj;ای برای دهخدا از محمدرضا شفیعی کدکنی</p>
<p>در آن سپیدۀ ناپایدار،<br />تو مثل کرگدن<br />از بیشه برون هشتی<br />و آسمانۀ شب را<br />چو آسمان سحر<br />شکافتی و<br />شکفتی به سوی بی&zwnj;سویی<br />در آن سپیدۀ ناپایدار مرغی را،&nbsp;<br />به هم&zwnj;سرایی خود خواندی؛&nbsp;<br />و مرغ هیچ نگفت،&nbsp;<br />و خون ز شاخه فروریخت،<br />و مرغ پر زد و از ریسمان باد آویخت<br />در آن سپیدۀ ناپایدار، مردانی،&nbsp;<br />ز دور می&zwnj;خواندند،&nbsp;<br />هنوز نعش صداشان بر آب&zwnj;ها جاری است.&nbsp;&nbsp;</p>
<p>&nbsp;&nbsp;ــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــ</p>
<p>منابع<br />فروغ آل&zwnj;بویه. &laquo;مردی که خلاصۀ خود بود&raquo;. در: زندگی&zwnj;نامه و خدمات علمی و فرهنگی علامه علی&zwnj;اکبر دهخدا، تهران: انجمن آثار ملی، ۱۳۸۶.<br />&nbsp;علی&zwnj;اکبر دهخدا. دیوان دهخدا. به کوشش سیدمحمد دبیرسیاقی. تهران: تیراژه، ۱۳۷۰.<br />زندگی&zwnj;نامه و خدمات علمی و فرهنگی علامه علی&zwnj;اکبر دهخدا. تهران: انجمن آثار ملی، ۱۳۸۶.<br />بلقیس سلیمانی. همنوا با مرغ سحر: زندگی و شعر علی&zwnj;اکبر دهخدا. تهران: ثالث، ۱۳۸۷.</p>
<p>&nbsp;</p>
</div>
</div>
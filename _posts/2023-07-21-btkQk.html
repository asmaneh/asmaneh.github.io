--- 
title: "در باب آرامگاه شهدای ۳۰ تیر در ابن بابویه" 
authors: مریم ابراهیمی 
types: blog 
tags: ۳۰ تیر,محمد مصدق,آرامگاه شهدای ۳۰ تیر,ابن بابویه,تاریخ معاصر ایران,مکان حافظه,جبهه ملی ایران 
featured: true
featureImg: "/assets/img/posts/btkQk.jpg" 
slug: btkQk 
gallery: 
- image_path: "/assets/img/posts/btkQk.jpg" 
  title: "در باب آرامگاه شهدای ۳۰ تیر در ابن بابویه" 
 
excerpt: "تا زمانی که واقعۀ ۳۰ تیر برای جبهه ملی موضوعیت داشت، افرادی که حتی شاهد آن واقعه نبودند و در آن شرکت نداشتند، ابن‌بابویه را مکان حافظه جبهه ملی می‌دانستند و با حضور در آن واقعۀ ۳۰ تیر را به یاد می‌آوردند و با محافظت از این مکان از حافظۀ جمعی متصل به آن پاسداری می‌شد. برپایی یادمان سنگی و مزار خالی محمد مصدق در کنار مزار شهدا در سال ۱۳۵۸ نشانی از این کوشش است؛ امّا پس از تغییر ساختار سیاسی این گروه دیگر قدرت چندانی نداشت و یادمان بیش از چند روز عمر نکرد و به دست مخالفان مصدق تخریب شد." 
--- 
<p dir="RTL" style="text-align: justify;"><span lang="FA">یک سال و چند ماه از</span> <span lang="FA">به ثمر نشستن نهضت ملی صنعت نفت نگذشته بود که اختلافی جدی میان محمد مصدق و محمدرضا پهلوی بر سر اختیارات نخست وزیر پیدا شد. نتیجه این اختلافات استعفای مصدق در ۲۵ تیرماه ۱۳۳۱ و نخست وزیری احمد قوام&zwnj;السلطنه در ۲۷ تیر بود. از همان روز استعفای مصدق، جبهه ملی با صدور بیانیه&zwnj;هایی از مردم خواست که از او حمایت کنند. سیدابوالقاسم کاشانی هم در روزهای ۲۸و ۲۹ تیره ماه با انتشار اعلامیه&zwnj;هایی از مردم خواست تا علیه نخست وزیری قوام به پا خیزند. بنابراین</span> <span lang="FA">در روز ۳۰ تیر ۱۳۳۱ مردم با راهپیمایی در خیابان&zwnj;ها خواستار برکناری احمد قوام&zwnj;السلطنه و بازگشت محمد مصدق شدند. سرانجامِ این راهپیمایی کشتار گروهی از مردم بود که به استعفای قوام و بازگشت محمد مصدق به سمت نخست وزیری منجر شد. حالا مصدق سیاستمداری بود که هوادارانش برای قدرت سیاسی او از جان خود گذشته بودند.</span></p>
<p dir="RTL" style="text-align: justify;"><span lang="FA">پس از کشتار مردم در این واقعه، قرار شد که کلیۀ اجساد شهدا در نقطه&zwnj;ای از شهر (ابن&zwnj;بابویه یا پارک شهر) مدفون شوند و بر مزار آنها بقعه&zwnj;ای بنا کنند. [۱] اما پس از ساعاتی اعلام شد که کاشانی </span><span lang="AR-SA">۸۰ مترمربع از اراضی ابن</span><span lang="FA">&zwnj;</span><span lang="AR-SA">بابویه را خریداری کرد</span><span lang="FA">ه</span><span lang="AR-SA"> و</span><span lang="FA"> قرار شده است تا</span><span lang="AR-SA"> جنازۀ شهدا در آنجا مدفون </span><span lang="FA">شو</span><span lang="AR-SA">ند [۲] </span><span lang="FA">(گرچه در سال&zwnj;های بعد با جدایی راه کاشانی و مصدق ادعا شد که مصدق این زمین را خریده بود). پس مردم اجساد شهدا را در روز ۳۱ تیرماه پس از آن که یک روز رو&zwnj;به&zwnj;روی مسجد سپهسالار قرار گرفته بودند به ابن&zwnj;بابویه منتقل کردند، جایی که آن را در ابتدا گورستان شهدای وطن نامیدند. [۳] بنابراین جبهه ملی و اعضای آن از آغاز در پی گره زدن نام خود به نام این شهدا با ساختن زیارتگاهی برای آنها بودند؛ چراکه شهادت آنها به این گروه اعتبار می&zwnj;بخشید و ساختن زیارتگاه برای شهدا به حفظ یاد واقعۀ ۳۰ تیر در حمایت مردم از مصدق و اهداف و آرمان&zwnj;های جبهه ملی کمک می&zwnj;کرد. </span></p>
<p dir="RTL" style="text-align: justify;"><span lang="FA">شهدای واقعۀ ۳۰ تیر در قطعه زمینی در ضلع غربی گورستان ابن&zwnj;بابویه، در دو ردیف به خاک سپرده شدند و برجستگی مزارشان از سطح زمین بیش از چند سانتی&zwnj;متر نبود. [۴] قرار بر این بود که بیش از ۴۰۰-۵۰۰ متر از اراضی دیگر ابن&zwnj;بابویه در اطراف آرامگاه شهدای راه آزادی خریداری شود و آرامگاهی مجلل بسازند تا در نظر کسانی&zwnj;که برای تماشا و درود و آمرزش شهدا به آنجا می&zwnj;روند، تجلیل کافی از شهدا شده باشد. [۵] برای ساخت این بنا، اداره کل انتشارات و تبلیغات، حسابی را به نام &laquo;هزینۀ آرامگاه شهدای نهضت ملی&raquo; اعلام کرد تا کسانی که &zwnj;می&zwnj;خواهند در راه آزادی قدم مؤثری بردارند وجوهی به حساب مزبور پرداخت نمایند. [۶] طی روزهایی متوالی هم تعدادی از اسامی کسانی که به ساختمان مزار شهیدان کمک کردند به همراه مبلغ کمکشان، در مطبوعات به چاپ رسید. [۷] کمک مالی مردم به ساخت آرامگاه این شهدا، مردم را حامی جبهه ملی نشان می&zwnj;داد.</span></p>
<p dir="RTL" style="text-align: center;"><span lang="FA"><img src="https://www.iichs.ir/images/docs/000003/n00003434-r-b-012.jpg" alt="مزار شهدای 30 تیر در گورستان ابن بابویه تهران در چهلمین روز شهادت آنان" width="750" height="521" /></span></p>
<p dir="RTL" style="text-align: center;"><span style="color: #7e8c8d;"><strong>مزار شهدای 30 تیر در گورستان ابن بابویه تهران در چهلمین روز شهادت آنان</strong></span></p>
<p dir="RTL" style="text-align: justify;"><span lang="FA">در جلسه&zwnj;ای فوق&zwnj;العاده&zwnj; در روز پنج&zwnj;شنبه ۲ مرداد سال ۱۳۳۱ در مجلس شورای ملی، قیام </span><span lang="AR-SA">روز سی</span><span lang="FA">&zwnj;</span><span lang="AR-SA">ام تیرماه</span><span lang="FA">،</span><span lang="AR-SA"> روز قیام مقدس ملی و شهدای آن روز</span><span lang="FA">،</span><span lang="AR-SA"> شهدای ملی [۸] </span><span lang="AR-SA">&nbsp;</span><span lang="FA">و هفتۀ پیش رویش، هفتۀ شهدا نامیده شد. [۹] ایجاد همین تغییر و اضافه کردن صفت &laquo;ملی&raquo; &nbsp;از سمت صاحبان قدرت به نام این شهدا، موجب شد تا طیف گسترده&zwnj;تری از مردم خود را وابسته به این شهدا ببینند و از واقعۀ ۳۰ تیر حمایت کنند؛ به&zwnj;طوری که با دعوت سیدابوالقاسم کاشانی از مردم برای حضور در مراسم شب هفتم شهدا بر سر مزار آنها در ابن&zwnj;بابویه، [۱۰] جمعیت بسیار زیادتری نسبت به مراسم&zwnj; تشییع در این گورستان حضور یافتند. [۱۱]</span></p>
<p dir="RTL" style="text-align: center;"><span lang="FA"><img src="https://www.iichs.ir/images/docs/000003/n00003434-r-b-013.jpg" alt="مزار شهدای 30 تیر در گورستان ابن بابویه تهران در چهلمین روز شهادت آنان" width="750" height="522" /></span></p>
<p dir="RTL" style="text-align: center;"><span style="color: #7e8c8d;"><strong>مزار شهدای 30 تیر در گورستان ابن بابویه تهران در چهلمین روز شهادت آنان<br /></strong></span></p>
<p dir="RTL" style="text-align: justify;"><span lang="FA">در طی مراسم&zwnj; متعددی که برای نکوداشت شهدا برگزار شد، این گورستان دستخوش دگرگونی&zwnj;های ظاهری شد که محصول رفتارهای گروه&zwnj;های مردمی بود که خود را به قیام ۳۰ تیر منسوب می&zwnj;دانستند و مراسم&zwnj; مکرری را برای به یادآوردن آن رویداد برگزار می&zwnj;کردند. حضور افراد در این گورستان و بروز رفتارهای متفاوت مانند گذاشتن دسته گل بر سر مزار شهدا، روشن کردن شمع، &zwnj;نوشتن شعار و نصب پلاکارد و بیان درخواست انتقام از مسببین این رویداد، برپایی حجله&zwnj;های متعدد و نصب عکس شهدا، یادمان&zwnj;هایی موقت را برای این شهدا برپا می&zwnj;کرد. تغییر سیمای گورستان حاصل از این رفتارها و برپایی این یادمان&zwnj;ها، یادآور رویدادی بود که گروه&zwnj;های مختلف اجتماعی آن را گرامی می&zwnj;داشتند.</span></p>
<p dir="RTL" style="text-align: justify;"><span lang="FA">زنده ماندن حافظۀ جمعی در این گورستان در گروی برپایی مکرر یادواره&zwnj;ها و مراسم&zwnj;های بزرگداشت شهدا بود که در پی آن واقعۀ ۳۰ تیر یادآوری می&zwnj;شد. همانطور که پیش&zwnj;تر گفته شد، در آغاز </span><span lang="AR-SA">کسانی که قدرت سیاسی داشتند با صدور اعلامیه</span><span lang="FA">&zwnj;</span><span lang="AR-SA">ها و برپایی سخنرانی</span><span lang="FA">&zwnj;های رسمی و میتینگ&zwnj;</span><span lang="AR-SA">ها و حضور پررنگ اعضای گروه</span><span lang="FA">&zwnj;</span><span lang="AR-SA">هایشان بر سر مزار شهدا، درصدد آن بودند که </span><span lang="FA">واقعۀ</span><span lang="AR-SA"> ۳۰ تیر و شهدای آن و حمایت</span><span lang="FA">&zwnj;</span><span lang="AR-SA">های مردمی متعاقب آن را به گروه خود منسوب و از این راه از هویت خود دفاع کنند و بر اعتبار و نام و نشان خود بیفزایند</span><span lang="FA">. اما شرایط سیاسی نیمۀ دوم سال ۱۳۳۱ به&zwnj; نحوی پیش&zwnj;رفت که پیوستگی و اتحاد میان اعضای جبهه ملی تحت&zwnj;الشعاع قرار گرفت و به دنبال آن مراسم&zwnj;های بزرگداشت شهدا و حتی آرامگاهی که قرار بود برای آنها ساخته شود، به دست فراموشی سپرده شد. لیکن حافظۀ جمعی پرمایۀ این رویداد باعث شد تا بار دیگر در مراسم سالگرد شهدا یاد این رویداد به واسطۀ گورستان ابن&zwnj;بابویه زنده شود. نمود زنده بودن این حافظۀ جمعی را می&zwnj;توان در نامه&zwnj;ای سراغ کرد که خانواده&zwnj;های شهدا به مجلس و نخست&zwnj; وزیر نوشتند و در آن خواستار برپایی ساختمان آرامگاه و موزۀ شهدا به منظور تکریم و حفظ یاد آنها شدند. از آنجا که مکان&zwnj; حافظه در ضمن اتکا بر یادآوری رویدادها در بین مردم، به یادبودها و اشیایی در درون خود نیاز دارد که به واسطۀ آنها یادآور رویدادها باشد، موزه&zwnj;ای که در سال ۱۳۳۲برای شهدا در محل آرامگاه ایشان ساخته شد را می&zwnj;توان از برجسته&zwnj;ترین مصادیق مداخلات کالبدی ناشی از حافظۀ جمعی و ایجاد مکان حافظه دانست. جدا از ساختمان موزه، متن کتیبۀ نصب شده بر سردر آن، اشیای نگهداری شده در آن و حتی دفترچۀ یادبودی که افراد و مقامات مختلف در هنگام حضور در موزه در آن از اهمیت واقعۀ ۳۰ تیر می&zwnj;نوشتند را می&zwnj;توان عناصر سازندۀ یک مکان حافظه خواند؛ در واقع حافظۀ جمعی باعث پدیدآیی مکانی شد که از آن پس راوی واقعۀ ۳۰ تیر &zwnj;بود. از دیگر نقش&zwnj;هایی که مردم در حافظه ساز شدن این مکان بازی کردند، </span><span lang="AR-SA">حضور اقشار مختلف به&zwnj;ویژه شاعران و نویسندگان</span> <span lang="AR-SA">در آرامگاه شهدا</span><span lang="FA"> بود. آنها</span> <span lang="AR-SA">با بیان احساسات خود درباره </span><span lang="FA">این آرامگاه باعث شدند که </span><span lang="AR-SA">این مکان احساسات بازدیدکنندگانش را برانگیزد &nbsp;و از این طریق قدرت بیشتری برای جذب افراد دیگر پیدا </span><span lang="FA">&zwnj;کند. </span></p>
<p dir="RTL" style="text-align: justify;"><span lang="FA">پس از ساخت آرامگاه شهدا، افراد برجسته&zwnj;ای همچون محمد مصدق این مکان را مقدس خواندند و از آن پس بود که افرادی که خود را وابسته به جبهه ملی و مصدق می&zwnj;دانستند، وصیت می&zwnj;کردند که در کنار این شهدا به خاک سپرده شوند.</span><span lang="AR-SA"> مدفون شدن </span><span lang="FA">هر یک از وابستگان به</span><span lang="AR-SA"> جبهه ملی مانند حسین فاطمی و محمدحسن شمشیری و عبدالله معظمی در این گورستان و رویدادهایی که ذیل تدفین آنها اتفاق افتاد، افزونه</span><span lang="FA">&zwnj;</span><span lang="AR-SA">هایی بودند که به غنای </span><span lang="FA">این </span><span lang="AR-SA">مکان حافظه </span><span lang="FA">مدد می&zwnj;رساندند. در بازدید محمد مصدق از مزار شهدای ۳۰ تیر در سالگرد این حادثه در سال ۱۳۳۲، وی خطاب به همراهانش گفت: &laquo;این پیکرهایی که در اینجا خفته&zwnj;اند، شهیدان راستین راه وطن هستند. ایشان، با نثار خونشان، استقلال مملکت را، که داشت از میان می&zwnj;رفت، نجات بخشیدند. آرزویم این است، پس از مرگم در جوار این شهیدان، که به منزلۀ فرزندانم هستند، دفن شوم...&raquo;. [۱۲] اگرچه سرانجام پیکر محمد مصدق را در این گورستان به خاک نسپردند، </span><span lang="AR-SA">وصیت </span><span lang="FA">وی </span><span lang="AR-SA">راجع به تدفین پیکرش پس از مرگ در جوار شهدای ۳۰ تیر </span><span lang="FA">از </span><span lang="AR-SA">عوامل </span><span lang="FA">مؤثر در تداوم</span><span lang="AR-SA"> این مکان حافظه بود</span><span lang="FA">. به عبارت دیگر مدفون نشدن او در این مکان حافظه به رونق آن کمک &zwnj;کرد، چنانچه</span><span lang="AR-SA"> موضوع جابه</span><span lang="FA">&zwnj;</span><span lang="AR-SA">جایی پیکر مصدق از احمدآباد به گورستان ابن</span><span lang="FA">&zwnj;</span><span lang="AR-SA">بابویه که تا سال</span><span lang="FA">&zwnj;</span><span lang="AR-SA">ها یکی از دغدغه</span><span lang="FA">&zwnj;</span><span lang="AR-SA">های اعضای جبهه ملی بود</span><span lang="FA">، سبب پیوند این گروه به گورستان ابن&zwnj;بابویه می&zwnj;شد. </span></p>
<p dir="RTL" style="text-align: justify;"><span lang="FA">با کودتای ۲۸ مرداد در سال ۱۳۳۲ و برکناری دولت مصدق، شهدای ۳۰ تیر پشتوانۀ دولتی و رسمی خود را از دست دادند. پس از کودتا </span><span lang="AR-SA">سال</span><span lang="FA">&zwnj;</span><span lang="AR-SA">ها مراسمی رسمی برای بزرگداشت شهدا برگزار نشد و حتی در قانونی نانوشته، حضور و سخنرانی در کنار مزار شهدا جرم بود</span> <span lang="FA">و چنین افرادی معمولاً به&zwnj;عنوان افراد مخالف با حکومت شناخته می&zwnj;شدند. در این سال&zwnj;ها جبهه ملی به&zwnj;راحتی نمی&zwnj;توانست مراسم و میتینگ&zwnj;های سیاسی برگزار کند و فعالیت&zwnj;های سیاسی این حزب سرکوب می&zwnj;شد. در بحبوحۀ شهادت ابوالحسن خانعلی (سال۱۳۴۰) فرصتی پیدا شد تا پس از سال&zwnj;ها مراسمی برای سالگرد شهدای ۳۰ تیر بر سر مزار شهدا منعقد شود. در این مراسم سالگرد جمع کوچکی از اعضای جبهه ملی&nbsp; در ابن&zwnj;بابویه حضور یافتند. با دستور شهربانی مبنی بر</span><span lang="AR-SA">ممنوعیت هرگونه تظاهر</span><span lang="FA">ات</span><span lang="AR-SA"> در </span><span lang="FA">روز ۳۰ تیر و با حضور مأموران انتظامی، اعضای برجسته این حزب چون زیرک&zwnj;زاده، حسیبی، سنجابی، صدیقی، فروهر و طالقانی که هنوز در ابن&zwnj;بابویه بودند، در همان جا و کسانی مثل فاطمی و بختیار پس از بازگشت از ابن&zwnj;بابویه در خانه&zwnj;های خود بازداشت &zwnj;شدند. [۱۳]</span></p>
<p dir="RTL" style="text-align: justify;"><span lang="FA">تا زمانی که واقعۀ ۳۰ تیر برای اعضای جبهه ملی موضوعیت داشت، افرادی که حتی شاهد آن واقعه نبودند یا در مراسم&zwnj; بزرگداشت شهدا شرکت نداشتند، ابن&zwnj;بابویه را مکان حافظه جبهه ملی می&zwnj;دانستند و با حضور در آن واقعۀ ۳۰ تیر را به یاد می&zwnj;آوردند. گویی ابن&zwnj;بابویه تا زمان تداوم فعالیت جبهه ملی و اهمیت واقعۀ ۳۰ تیر برای اعضای آن، نقطۀ گردهمایی پیروان این گروه بود. آنها می&zwnj;کوشیدند که با محافظت از این مکان از حافظۀ جمعی متصل به آن پاسداری کنند. برپایی یادمان سنگی و مزار خالی محمد مصدق در کنار مزار شهدا در سال ۱۳۵۸ را می&zwnj;توان نشانی از این کوشش دانست؛ البته این گروه پس از تغییر ساختار سیاسی (انقلاب اسلامی) دیگر قدرت چندانی نداشت و ازاین&zwnj;رو این یادمان بیش از چند روز </span><span lang="AR-SA">عمر </span><span lang="FA">نکرد و به دست گروه&zwnj;های مخالف مصدق تخریب شد.</span></p>
<p dir="RTL" style="text-align: justify;"><span lang="AR-SA">آنچه اکنون از آرامگاه شهدا باقی مانده ۲۵ مزار سنگی بر روی سکویی در حدود ۵۰ سانتی&zwnj;متر بالاتر از محوطۀ گورستان است</span><span lang="FA">. </span><span lang="AR-SA">در شمال این سکو، سکوی دیگری است که سابقاً محل ساختمان موزۀ شهدای سی تیر بوده و اکنون سنگ یادبود شکستۀ محمد مصدق روی آن است</span><span lang="FA">. </span><span lang="AR-SA">دور تا دور این سکوها را دیوار کوتاه سنگی به ارتفاع ۶۰ سانتی&zwnj;متر تحدید کرده که قبلاً روی آن نردۀ فلزی نصب شده بود</span><span lang="FA">. </span><span lang="AR-SA">روی سنگ قبر شهدا شماره خورده و پس از آن حک شده است</span><span lang="FA">: </span><span lang="AR-SA">شهید راه وطن</span><span lang="FA">.</span></p>
<p dir="RTL" style="text-align: justify;"><span lang="FA">&nbsp; <br /></span></p>
<p dir="RTL" style="text-align: justify;">&nbsp;<strong>پی&zwnj;نوشت&zwnj;ها:</strong></p>
<p dir="RTL" style="text-align: justify;"><span lang="FA">۱. روزنامۀ کیهان شمارۀ ۲۷۶۲ سه&zwnj;شنبه ۳۱ تیر ۱۳۳۱، ص۷</span><span dir="LTR">.</span></p>
<p dir="RTL" style="text-align: justify;"><span lang="FA">۲. روزنامۀ باختر امروز شمارۀ ۸۶۹ پنج&zwnj;شنبه ۲ مرداد ۱۳۳۱، ص ۸</span><span dir="LTR">.</span></p>
<p dir="RTL" style="text-align: justify;"><span lang="FA">۳. روزنامۀ کیهان شمارۀ۲۷۶۲ سه&zwnj;شنبه ۳۱ تیر ۱۳۳۱، ص ۷. روزنامۀ باختر امروز شمارۀ ۸۶۷ سه&zwnj;شنبه ۳۱ تیر ۱۳۳۱، ص ۱</span><span dir="LTR">.</span></p>
<p dir="RTL" style="text-align: justify;"><span lang="FA">۴. روزنامۀ اطلاعات شمارۀ ۷۸۶۵ یکشنبه ۵ مرداد ۱۳۳۱، ص ۴</span><span dir="LTR">.</span></p>
<p dir="RTL" style="text-align: justify;"><span lang="FA">۵. روزنامۀ باختر امروز شمارۀ ۸۶۹ پنج&zwnj;شنبه ۲ مرداد ۱۳۳۱، ص ۸</span><span dir="LTR">.</span></p>
<p dir="RTL" style="text-align: justify;"><span lang="FA">۶. روزنامۀ کیهان شمارۀ ۲۷۶۳ چهارشنبه ۱ مرداد ۱۳۳۱، ص ۲</span><span dir="LTR">.</span></p>
<p dir="RTL" style="text-align: justify;"><span lang="FA">۷. همان&zwnj;جا. روزنامۀ باختر امروز شمارۀ ۸۷۳ سه&zwnj;شنبه ۷ مرداد ۱۳۳۱، ص ۵</span><span dir="LTR">.</span></p>
<p dir="RTL" style="text-align: justify;"><span lang="FA">۸. روزنامۀ کیهان شمارۀ ۲۷۶۴ شنبه ۴ مرداد ۱۳۳۱، ص ۱</span><span dir="LTR">.</span></p>
<p dir="RTL" style="text-align: justify;"><span lang="FA">۹. همان، شمارۀ ۲۷۶۵ یکشنبه ۵ مرداد ۱۳۳۱، ص ۱</span><span dir="LTR">.</span></p>
<p dir="RTL" style="text-align: justify;"><span lang="FA">۱۰. روزنامۀ باختر امروز شمارۀ ۸۶۹ پنج&zwnj;شنبه ۲ مرداد ۱۳۳۱، ص ۸</span><span dir="LTR">.</span></p>
<p dir="RTL" style="text-align: justify;"><span lang="FA">۱۱. روزنامۀ اطلاعات شمارۀ ۷۸۶۵ یکشنبه ۵ مرداد ۱۳۳۱، ص ۴</span><span dir="LTR">.</span></p>
<p dir="RTL" style="text-align: justify;"><span lang="FA">۱۲. غلامحسین مصدق و غلامرضا نجاتی، در کنار پدرم؛ مصدق، ص ۱۵۴ و ۱۵۵</span><span dir="LTR">.</span></p>
<p dir="RTL" style="text-align: justify;"><span lang="FA">۱۳. روزنامۀ اطلاعات شمارۀ ۱۰۵۶۰ &zwnj;شنبه ۳۱ تیر ۱۳۴۰، ص ۱ و ۱۷.</span></p>
<p>&nbsp;</p>
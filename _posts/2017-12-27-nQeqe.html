--- 
title: "مرور کتاب: شاهنامۀ بزرگ پرینستون: شاهنامۀ پِک" 
authors: kavusi 
types: blog 
tags: شاهنامه,مرور کتاب,شاهنامۀ پرینستون,شاهنامۀ پک,ولی‌الله کاووسی,آسمانه,مطالعات معماری ایران,تاریخ معماری 
featured: false
featureImg: "/assets/img/posts/nQeqe.jpg" 
slug: nQeqe 
gallery: 
- image_path: "/assets/img/posts/nQeqe.jpg" 
  title: "مرور کتاب: شاهنامۀ بزرگ پرینستون: شاهنامۀ پِک" 
- image_path: "/assets/img/posts/nQeqe-1.jpg" 
  title: "" 
- image_path: "/assets/img/posts/nQeqe-2.jpg" 
  title: "" 
- image_path: "/assets/img/posts/nQeqe-3.jpg" 
  title: "" 
- image_path: "/assets/img/posts/nQeqe-4.jpg" 
  title: "" 
- image_path: "/assets/img/posts/nQeqe-5.jpg" 
  title: "" 
 
excerpt: "کتاب شاهنامۀ پک کاتالوگ نفیس نمایشگاهی است که در سال ۲۰۱۵ در موزۀ دانشگاه پرینستون، در ایالت نیوجرسی امریکا، برگزار شده و ۴۸ برگ از شاهنامه‌ای مصور، کار شیراز عهد صفویان، را به نمایش نهاده است." 
--- 
<div>
<div>
<p style="text-align: justify;">کتاب شاهنامۀ پک کاتالوگ نفیس نمایشگاهی است که در سال ۲۰۱۵ در موزۀ دانشگاه پرینستون، در ایالت نیوجرسی امریکا، برگزار شده و ۴۸ برگ از شاهنامه&zwnj;ای مصور، کار شیراز عهد صفویان، را به نمایش نهاده است. در مقالۀ نخست این کتاب با عنوان &laquo;شاهنامۀ پک از شیراز تا پرینستون&raquo;، از چگونگی تولید این نسخه در شیراز اوایل دورۀ صفوی، تا راه یافتنش به اصفهان و تملکش به&zwnj;وسیلۀ یکی از همسران شاه&zwnj;عباس صفوی، و خریداری شدنش در سال ۱۰۴۰ق به&zwnj;دست خیرات&zwnj;خان به مبلغ ۵۵ تومان نقره و انتقالش به دربار قطب&zwnj;شاهیان هند، سخن رفته است. بنا به این گزارش، کلارا پک، مالک اسب و مجموعه&zwnj;دار انگلیسی ـ امریکایی، این نسخه را در سال ۱۹۴۶ خریداری و در سال ۱۹۸۳ به موزۀ دانشگاه پرینستون اهدا کرد و از همین رو به نام این بانوی هنرشناس شهرت یافت. نسخه حاوی ۴۸ نگارۀ نفیس، کار نقاشان شیرازی، است به همراه متنی به قلم نستعلیق خوش با شرح استثنایی واژگان دشوار متن در حاشیۀ صفحات. کاتب این نسخه قوام بن محمد شیرازی است که مطابق انجامۀ نسخه، کتابت آن را در سال ۹۹۸ق به انجام رسانیده است.&nbsp;&nbsp;</p>
<br />
<p style="text-align: justify;">&nbsp;&nbsp;کتاب الگویی از خوانش متن و تصاویر نسخه&zwnj;های مصور اسلامی را به دست می&zwnj;دهد. همچنین در ردیابی پیشینۀ اثر و آنچه طی چند قرن بر این نسخه رفته است، تا حدی موفق است و نشان می&zwnj;دهد که در بازنویسی تاریخ هنر اسلامی، علاوه بر احوال هنرمندان و حامیان و بانیان، باید به سرگذشت آثار هم توجهی عمیق کرد. این اثر دو ضمیمۀ پایانی به قلم سیمپسون دارد که در یکی ابعاد تصاویر و منابع توصیفات آنها آمده است و در دیگری شرح اصطلاحات شاهنامه، به&zwnj;ویژه آنها که در این نسخه حاشیه&zwnj;نویسی شده&zwnj;اند.</p>
<br />
<p style="text-align: justify;">نثر کتاب استوار و بی&zwnj;نقص و فهمیدنی است. آشنایی و همدلی نویسندگان با زبان و بیان فردوسی ستودنی است. همچنین تسلط آنان، به&zwnj;ویژه پروفسور سیمپسون، بر واژگان رایج در فنون کتاب&zwnj;آرایی اسلامی، و بهره&zwnj;گیری از معادل&zwnj;های تثبیت&zwnj;شدۀ انگلیسی برای این واژگان، تجربۀ دیرپای ایشان در عرصۀ نسخه&zwnj;شناسی اسلامی را نشان می&zwnj;دهد. کتاب مرجع ارتقاء سطح زبان تخصصی برای پژوهشگران ایرانی هنرهای اسلامی، به&zwnj;ویژه هنر کتاب&zwnj;آرایی، است.</p>
<br />
<p style="text-align: justify;">مهم&zwnj;ترین ویژگی این کتاب چاپ نفیس و صفحه&zwnj;آرایی باسلیقۀ آن است. کیفیت چاپ تصاویر از مرز چشم&zwnj;نوازی گذشته و پوست انسان را هم می&zwnj;نوازد؛ چنان&zwnj;که با لمس هر تصویر احساس می&zwnj;شود که اصل نگاره در برابر ماست و به زِبری رنگ&zwnj;های خود اثر دست می&zwnj;کشیم. چنین کیفیت واقع&zwnj;نمایی در چاپ نگاره&zwnj;های ایرانی، در بین آثار منتشرشدۀ پیشین تقریباً بی&zwnj;نظیر است. طرح جلد مخملین کتاب بر نفاست آن افزوده است. این کتاب پیش از آن&zwnj;که اثری پژوهشی دربارۀ شاهنامهای مصوّر باشد، شیءای گران&zwnj;بهاست.</p>
<br />
<p style="text-align: justify;">نویسندگان کتاب: ماریانا شریو سیمپسون، موزه&zwnj;دار ارشد و پژوهشگر باسابقۀ هنر اسلامی در دانشگاه پنسیلوانیا در شهر فیلادلفیا، سال&zwnj;هاست که بر هنر کتاب&zwnj;آرایی و نگارگری ایرانی تمرکز و تحقیق کرده است. این بانوی ۶۹ساله سابقۀ دیرپای تدریس در دانشگاه&zwnj;های کالیفرنیای لس&zwnj;آنجلس، پرینستون، جان هاپکینز، مری&zwnj;لند، و میشیگان را در کارنامه دارد. دو مجموعۀ عالمانه و نفیس &laquo;شعر فارسی، نگارگری، و حامیان هنر در نسخه&zwnj;های مصور سدۀ شانزدهم&raquo; (۱۹۹۸)، و &laquo;نسخۀ مصوّر هفت-اورنگ ابراهیم&zwnj;میرزا&raquo; (۱۹۹۷) از آثار مشهور اوست. همچنین بانو دکتر لوئیس مارلو، دانش&zwnj;آموختۀ دانشگاه پرینستون در سال ۱۹۸۷، متخصص ادبیات منثور فارسی در سده&zwnj;های سوم تا هشتم است.&nbsp;</p>
<p style="text-align: justify;">&nbsp;</p>
</div>
</div>
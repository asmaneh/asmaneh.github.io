--- 
title: "بانی و معمار" 
authors: sepehri 
types: blog 
featured: false
featureImg: "/assets/img/posts/CdCK4.jpg" 
slug: CdCK4 
gallery: 
- image_path: "/assets/img/posts/CdCK4.jpg" 
  title: "بانی و معمار" 
- image_path: "/assets/img/posts/CdCK4-1.jpg" 
  title: "" 
 
--- 
<div>
<div>
<p>معمار خالق اثر معماری است. اما فقط معمار در پدید آمدن یک اثر معماری سهیم نیست. معمولاً معمار خودْ بانی اثر نیست بلکه شخص یا سازمانی به نام کارفرما اثر را به معمار سفارش می&zwnj;دهد و هزینه&zwnj;ی آن را می&zwnj;پردازد. خواسته&zwnj;ها، اندیشه&zwnj;ها و نیز میزان هزینه&zwnj;ی او در پدید آمدن محصول نهایی مؤثر است. شاید اگر نقش بانی و کارفرما را در پدید آمدن اثر معماری نبینیم نیمی از داستان را نادیده گرفته&zwnj;ایم. گاهی نظرات معمار و بانی در تقابل با هم است.<br />چندی پیش، در مرکز اسناد ملی ایران به صورت کاملاً اتفاقی سندی [۱] یافتم که من را درباره&zwnj;ی رابطه&zwnj;ی کارفرما و معمار به تفکر وا داشت. سند مذکور نامه&zwnj;ای مربوط به سال ۱۳۳۸ش و&nbsp; پاسخ سفیر کبیر ایران به نقشه&zwnj;های ارسالی محسن فروغی (معمار صاحب&zwnj;نام آن دوره) است. موضوعِ نامه بنای پانسیون دانشجویان ایرانی در پاریس یا &laquo;خانه&zwnj;ی ایران در کوی دانشگاه&raquo; است که قرار است به&zwnj;زودی ساخته شود. محسن فروغی، معمار بنا، طرح و نقشه&zwnj;های ساختمان را برای سفارت ایران در پاریس فرستاده و سفیر ایران در پاسخ، نظر خود را درباره&zwnj;ی این طرح بیان کرده است. از نظر آقای سفیر این طرح قابل قبول نیست؛ چرا که &laquo;بنا به اسلوب بسیار تازه و مجللی&nbsp; تهیه شده و قسمت&zwnj;های زیادی صرف ایوان و پلکان و غیره گردیده و علاوه بر اینکه این طرز ساختمان در فرانسه بسیار گران تمام می&zwnj;شود، تنظیف شیشه&zwnj;ها هم مستلزم مخارج دائم گرانی است&raquo; و مهم&zwnj;تر اینکه آقای سفیر به مهندس فروغی تذکر می&zwnj;دهد که &laquo;اگر در بناهای جدیدی مانند مجلس سنا [۲] و غیره که در ایران می&zwnj;سازیم حاجتی به حفظ اسلوب قدیمی نداشته باشیم بالعکس در طرحی که برای خانه ایران در کوی دانشگاه در نظر می&zwnj;گیریم جا دارد &ndash;لااقل در نمای خارجی سبکی که معماری ایران را بخاطر آورد منظور داریم&raquo;.<br />&nbsp;&nbsp; جدای از اینکه اظهار نظر آقای سفیر &ndash;که معمار نیست و معماری نخوانده- درباره&zwnj;ی معماری قابل توجه است، نظر او با جریان غالبِ معماری آن دوره&zwnj;ی ایران هم بسیار متفاوت است. بسیار مشتاق بودم تا ببینم نتیجه&zwnj;ی مناقشه به کجا رسیده تا اینکه تصویری یافتم که به احتمال زیاد مربوط به همین بنا است. با دیدن تصویر متوجه شدم که بنا کاملاً &nbsp;موافق با نظر معمار ساخته شده و مخالفت آقای سفیر راه به جایی نبرده است! همان پلکان فلزی، شیشه&zwnj;های وسیع و اسلوب مدرنی که آقای سفیر از آن گله داشت کاملاً در تصویر مشهود بود.<br />&nbsp;&nbsp; در اینجا بنایی مخالفِ نظر کارفرما و بانی ساخته شد. این سند سؤالات زیادی در ذهنم پدید آورد. چرا نهایتاً حرف معمار به کرسی نشست؟ چرا نظر کارفرما نادیده گرفته شد؟ اصلاٌ چرا فروغی معمار این بنا انتخاب شده بود؟ آیا اگر کسی فقط تصویر و یا خودِ اثر را می&zwnj;دید پی می&zwnj;بُرد که بانی این اثر با طرح آن مخالف بوده است؟ ما بخشی از داستان این اثر معماری را نمی دانیم و فقط از این سند به گوشه&zwnj;ای از ماجرا پی بردیم. چیزی که از این سند آموختم این بود که در پدید آمدن هر اثر معماری داستانی نهفته است و کارفرما و معمار از بازیگران این داستان هستند. اگر بخواهیم پی ببریم یک اثر معماری چگونه به صورتی که هست درآمده باید داستان آن را بدانیم و بازیگرانش را بشناسیم.</p>
<p>&nbsp;</p>
</div>
</div>
<div>۱. سند شماره&zwnj;ی ۷۱۴-۲۹۷ سازمان اسناد ملی ایران.</div>
<div>۲. بنای مجلس سنا از آثار محسن فروغی است که بین سال&zwnj;های ۱۳۳۲ تا ۱۳۳۷ ساخته شد.</div>
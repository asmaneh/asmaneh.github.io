--- 
title: "غوغای کلام حافظ در یک آرامگاه/ ۲۰مهر، روز حافظ شیرازی" 
authors: rezvanfar 
types: blog 
tags: کتیبه,حافظ,مولتان,پاکستان,مقابر,مقبره,تغلق,تغلقیان,تغلق‌شاهیان,شاه شمس سبزواری,حافظ شیرازی,شعر حافظ 
featured: false
featureImg: "/assets/img/posts/MW2C.jpg" 
slug: MW2C 
gallery: 
- image_path: "/assets/img/posts/MW2C.jpg" 
  title: "غوغای کلام حافظ در یک آرامگاه/ ۲۰مهر، روز حافظ شیرازی" 
- image_path: "/assets/img/posts/MW2C-1.jpg" 
  title: "" 
- image_path: "/assets/img/posts/MW2C-2.jpg" 
  title: "" 
- image_path: "/assets/img/posts/MW2C-3.jpg" 
  title: "" 
- image_path: "/assets/img/posts/MW2C-4.jpg" 
  title: "" 
 
--- 
<p>سخی سلطان علی اکبر شاه شمسی، از نوادگان شاه شمس سبزواری عارف ایرانی (۵۶۰ق سبزوار، ۶۷۵ق مولتان پاکستان) است.&nbsp;</p>
<p>بنای بسیار زیبای مقبره به سبک مقابر دورۀ تُغلق&zwnj;شاهیان، در سه طبقه با زیربنایی هشت ضلعی، برجکهای مخروطی&zwnj; و گنبدی بزرگ در سال ۹۹۳ق در مولتان بنا شده است. داخل آرامگاه با گچبری&zwnj; و نقوش اسلیمی که برخی بسیار موقّر و نادر است پوشیده شده است.&nbsp;</p>
<p>نمای بیرونی این بنای آجری با کاشی&zwnj;های زیبا حاوی اشعار ابوسعید ابوالخیر، همام تبریزی، مولوی و چند شاعر محلی تزیین شده است. اما آنچه کاملا نمایان است ابیات بسیاری از حافظ شیرازی است که بصورت دو نوار و چند کتیبۀ مجزا تمام دیوارهای بیرونی آرامگاه را در بر دارد. ابیاتی از غزلیات شماره ۴۹/ ۱۶۲/ ۲۹۸/ ۳۹۰/ ۴۰۸/ ۴۱۰/ ۴۱۳/ ۴۸۹.&nbsp;</p>
<p>شاید هیچ بنا و آرامگاهی در شبه قاره این میزان به کلام حافظ مزین نباشد.</p>
<p>&nbsp;</p>
<p>متن یکی از کتیبه&zwnj;ها:</p>
<p style="text-align: center;">مقام امن و می بی&zwnj;غش و رفیق شفیق/ گرت مدام میسر شود زهی توفیق</p>
<p style="text-align: center;">جهان و کار جهان جمله هیچ بر هیچ است/ هزار بار من این نکته کرده&zwnj;ام تحقیق</p>
--- 
title: "زندگی در روستا واقعیت یا خاطره؟" 
authors: taki.neda 
types: blog 
featured: false
slug: SFKw 
--- 
<div>
<div>
<p>۱&middot; زندگی در بعضی از روستاهای خوش آب و هوا معنایی متفاوت دارد. بعضاً خانه&zwnj;هایی دیده می&zwnj;شود ویلایی! که ساکنان شهر برای فراغت و فرار از زندگی شهر به آنجا می&zwnj;روند. روستای آئینه&zwnj;ورزان را شاید بتوان از این دست نامید.</p>
<p>۲&middot; در تهران روستاهای بکری چون مومج و یهر که از ساخت و سازهای جدید و معضل بالا به دور مانده است، ساکنین کم و اغلب افراد سالخورده هستند و بقیه مهاجرت کرده&zwnj;اند.</p>
<p>۳&middot; روستایی مثل خَرانق(خُورنق) چون مرواریدی در دل کویر تبدیل به یک موزه و کاملاً خالی از سکنه شده است. یا حتی بافت قدیم روستایی مثل عقدا.</p>
<p>این&zwnj;که زندگی در خرانق تقریباً رخت بر بسته را شاید از نگاه دیگری بتوان دید. مثلاً در روستاهایی چون کاپادوکیه [1] ترکیه یا داکوتای آمریکا که چشم اندازی شبیه به روستای کندوان دارند مردم دیگر زندگی نمی&zwnj;کنند و این روستاها فقط برای بازدید هستند. با همین نگاه می&zwnj;توان حیاتی تازه در جان خرانق دمید.</p>
<p>۴&middot; در روستای ابیانه هتل&zwnj;های بزرگ و با ارتفاع زیاد تعادل بصری را در این قسمت از روستا تحت&zwnj;الشعاع قرار داده است.</p>
<p>۵&middot; مراسم و آداب و رسوم مهم در یک روستا به حیات آن کمک کرده است، مانند روستای ابیانه در ایام محرم که جوان&zwnj;ترها و اهالی ابیانه به روستا بازمی&zwnj;گردند و لباس محلی بر تن می&zwnj;کنند و همچنین مردم از اطراف برای مشاهده مراسم می&zwnj;آیند یا مراسمی که در مشهد اردهال هر سال برگزار می&zwnj;شود.</p>
<p>۶&middot; ساخت و سازهای جدید غالباً سنخیتی با بافت تاریخی و هستهٔ اولیه روستا غالباً ندارد. یکی از بارزترین آن&zwnj;ها که به دلیل شکل معماری اولیهٔ خانه&zwnj;ها خیلی بارزست روستای کندوان است که کران&zwnj;ها با ساخت و سازهای خانه&zwnj;&zwnj;های جدید هیچ هماهنگی ندارد. یک نمونه بنایی که معاصر است و در راستای چشم&zwnj;انداز قبلی روستاست، هتل بین&zwnj;المللی این روستاست.</p>
<p>۷&middot; اقتصاد روستا با معنای اقتصاد بومی، کمرنگ شده است. در گوشه و کناری می&zwnj;توان باریکه&zwnj;ای از این آب حیات را دید. مثلاً بافتنی&zwnj;هایی که در روستای ماسوله هست یا پر و آلویی که در روستای ابیانه به فروش می&zwnj;رسد یا گیاهان دارویی روستای کندوان.</p>
<p>۸&middot; شناسایی هسته&zwnj;های اولیه روستاها، حفظ و نگهداری آنها و به ثبت رساندن آنها به نظر ضروری می&zwnj;رسد. قلعه&zwnj;ها، حمام&zwnj;های تاریخی، آسیاب&zwnj;ها و خانه&zwnj;های ارزشمندی که در گوشه و کنار روستاها گاهاً نفس&zwnj;های آخر را می&zwnj;کشند باید دریافت.[2]</p>
<p>پ.ن. مستندهایی در شبکهٔ یک سیما با عنوان روستاهای شگفت انگیز ایران در حدود سال ۱۳۸۵ پر شده است که دیدن آنها خالی از لطف نیست.</p>
</div>
</div>
<div>
<p dir="ltr">1. Kappadokia</p>
</div>
<div>۲. البته کتاب&zwnj;های ارزشمندی دربارهٔ بعضی از کاربری&zwnj;ها مانند خانه&zwnj;های روستایی بعضاً به چاپ رسیده است.</div>
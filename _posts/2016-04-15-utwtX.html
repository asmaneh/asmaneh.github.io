--- 
title: "مدرن بودن یا معاصر بودن" 
authors: beheshti 
types: blog 
tags: محمد بهشتی,آسمانه,مطالعات معماری ایران,معماری مدرن,معماری معاصر,ساختمان‌سازی,تنوع طبیعی 
featured: false
slug: utwtX 
excerpt: "ما باید بپذیریم در سرزمینی زندگی می‌کنیم که به لحاظ تنوع طبیعی، یکی از استثنایی‌ترین کشورهای دنیاست. ما به‌ اندازه یک قاره تنوع طبیعی داریم. وقتی اخبار آب وهوا را نگاه کنید، فرق نمی‌کند چه روزی از سال، ۴۰درجه اختالف حرارتی بین سردترین و گرمترین نقطه ایران وجود دارد. من می‌گویم اگر فقط همین یک قلم را در نظرم بگیریم، چطور می‌شود که ما تنها یک آیین‌نامه برای ساخت و ساز داشته باشیم؟" 
--- 
<p style="text-align: justify;">ما باید بپذیریم در سرزمینی زندگی می&zwnj;کنیم که به لحاظ تنوع طبیعی، یکی از استثنایی&zwnj;ترین کشورهای دنیاست. ما به&zwnj; اندازه یک قاره تنوع طبیعی داریم. وقتی اخبار آب وهوا را نگاه کنید، فرق نمی&zwnj;کند چه روزی از سال، ۴۰درجه اختالف حرارتی بین سردترین و گرمترین نقطه ایران وجود دارد. من می&zwnj;گویم اگر فقط همین یک قلم را در نظرم بگیریم، چطور می&zwnj;شود که ما تنها یک آیین&zwnj;نامه برای ساخت و ساز داشته باشیم؟ در تمام طول این ۶۰-۷۰ سال ساختمان&zwnj;هایی که در بندرعباس یا اردبیل ساختیم فرقی نمی&zwnj;کرده است. یعنی فقط یک&zwnj;جور ساختمان بلدیم بسازیم. آن هم جوری که به تقلید وارد کرده&zwnj;ایم. این نشان می&zwnj;دهد که یک اشکالی وجود دارد. نشان می&zwnj;دهد که ما متوجه نیستیم اندازه&zwnj;ها سرزمین ما متفاوت هستند. معمار مثل یک خیاط است. اگر این خیاط فقط یک اندازه کت بلد است که بدوزد، دلیل بر ناشی بودن اوست. کتش مناسب هیچکس نیست ولی میخواهد به مشتری قالب کند. اگر چاق&zwnj;تر باشد می&zwnj;گوید ایراد از پرخوری است و باید رژیم بگیرید. اگر لاغر باشد می&zwnj;گوید ایراد از سوءتغذیه است. در کت خودش هیچ اشکالی نمی&zwnj;بیند. زیرا آن را غربیها قبالً دوخته&zwnj;اند و آنها کارِ اشتباه نمی&zwnj;کنند. آنها هرکار می&zwnj;کنند درست است. بله درست است اما برای اندازه&zwnj;های خودشان. انها که برای اندازه&zwnj;های این سرزمین کت ندوخته&zwnj;اند. حاال که این کت به قامت این سرزمین متناسب نیست هرچه اشکال هست به گردن این سرزمین می&zwnj;اندازند. شما باید بپذیرید که تنوع معماری گذشته ما تا قبل از اینکه فکر به&zwnj; اصطلاح مدرن وارد بشود، دلیلی دارد. چرا بوشهر با بندرعباس با تبریز با یزد با گرگان با رشت با هرجای دیگر معماری متفاوتی دارند؟ چرا؟ فقط به خاطر سلیقه؟ یا به دلیل تفاوت اندازه&zwnj;ها محیط؟ البته که چون اندازه&zwnj;ها محیط با هم فرق می&zwnj;کرد، طبعاً انعکاس آن سبب میشد، معماریشان هم با هم فرق کند. اگر ما همین یک قلم را رعایت کنیم، نمی&zwnj;خواهد به دنبال معانی خیلی عمیق فلسفی برویم. چرا وقتی بم زلزله می&zwnj;آید، چنین وانمود می&zwnj;شود که بناهای خشتی تخریب شد؟ حال آنکه ۸۰ درصد بناهایی که تخریب شد جدید و غیرخشتی بود. بعد گفتند دلیل تخریب این بناها شدت زلزله بوده. مگر قرار است که در کشورمان زلزله شدید نیاید؟ چه کسی قول داده در ایران زلزله نیاید؟ بگذریم از اینکه زلزله شدید در ژاپن و شیلی هم میآید و ساختمانهای آنها را خراب نمی&zwnj;کند؟ اگر ما اندازه&zwnj;ها را رعایت می&zwnj;کردیم، قطعاً زلزله چنین تخریبی نمی&zwnj;کرد. اتفاقاً شما در همان بم میدیدید که خرابی بناهای خشتی نسبتاً کمتر خسارتبار بود و بناهای خشتیای هم بود که خراب نشد. نمی&zwnj;خواهم در مدح خشت صحبت کنم. فقط مزیت آن ساختمان خشتی این بود که اندازه&zwnj;ها را رعایت کرده بود. درصورتی که ما طی 80- 70 سال اخیر اساساً توجهی به اندازه&zwnj;ها نداشته&zwnj;ایم. یک معنای استقلال این است که به اندازه&zwnj;ها توجه کنیم. البته یک بخش از این اندازه&zwnj;ها، کمی هستند. بخش مهمی هم اندازه&zwnj;ها کیفی است. یعنی یک بخشی از اندازه&zwnj;ها برمیگردد به کیفیت زندگی، کیفیت فرهنگی، کیفیت نگاه، بینش و منش ایرانی. مثالً یک اندازه کیفی در خانه&zwnj;ها ما اندرونی ـ بیرونی زندگی کردن است. همه ایرانی&zwnj;ها حتی تا امروز در خانه&zwnj;های زندگی می&zwnj;کنند که اندرونی ـ بیرونی است. البته خانه&zwnj;ها ما دیگر اینچنین طراحی نمی&zwnj;شود. چون معمارهای ما دیگر بلد نیستند خانۀ اندرونی ـ بیرونی طراحی کنند. فکر می&zwnj;کنند خانۀ اندرونی بیرونی باید 1000 متر زمین داشته باشد و 2 تا حیاط بزرگ. اما ما بدون اینکه خودمان متوجه بشیم، در همان آپارتمان&zwnj;های نقلی 80-70 متری هم باز اندرونی ـ بیرونی زندگی می&zwnj;کنیم. چطور؟ شما در خانه خودتان لیوان&zwnj;ها و بشقابها و جایهایی دارید که مخصوص مهمان است. نصف دارایی شما در خانه به مهمان تعلق دارد. در عین حال هم بخشی از خانه اصالً به مهمان ربط ندارد و او به خود اجازه نمیدهد که بدان وارد شود؛ یعنی نصف دارایی شما به خودتان اختصاص دارد. این یعنی اندرونی ـ بیرونی زندگی کردن و مشابهش در هیچ کجای اروپا و آمریکا یا ژاپن و هندوستان وجود ندارد. ولی چرا معمار ما چنین نیاز مهمی را به جا نمی&zwnj;آورد. چرا برای آسایش مردم اهمیتی قائل نمی&zwnj;شوند. چرا استدلال می&zwnj;آورد که انسان مدرن شده است. انگار اصالً متوجه نیست. بله یک تحولاتی اتفاق افتاده و جهان دارد تروتازه می&zwnj;شود. اما یک نکته مهمی را نباید از قلم انداخت. معاصر بودن با مدرن بودن معادل نیست. دو مقوله کامالً متفاوت است. مدرن بودن یک تفکری است که از رنسانس نطفه بسته و طی چند قرن تکوین یافته و خیلی اتفاق&zwnj;ها و محصولات به تبعِ آن پدید آمده است. این تحولی است زاییدۀ حوزه فرهنگ غرب؛ معاصر شدن فرهنگ غربی است. اما معاصر شدن آنها نمی&zwnj;تواند الگوی ما برای معاصر بودن باشد. در هر فرهنگی شما معاصر شدن منحصر به فردی دارید. ما چرا نمی&zwnj;آییم معاصر شدن فرهنگ خودمان را منظور بکنیم؟ مگر ما در طول تاریخمان همیشه یک جور زندگی کرده&zwnj;ایم؟ آیا در دوره ایلخانی مثل دورهی سلجوقی زندگی میکردند؟ در دوره قاجار هم مثل دوره صفوی زندگی میکردند؟ خیر. ایرانیها مدام معاصر میشدند. خب در دوره جدید هم باید بر همان سیاق معاصر شویم. برای این کار که الزم نیست رگ و ریشه&zwnj;ها فرهنگمان را قطع کنیم. جریان تجدد در مقابل جریانی قرار گرفته که احساس میکند اگر بخواهد نو بشود نابود میشود. به اصطلاح همان سنتگرایان. اما حتی اصطلاح سنت نیز اینجا به غلط مصرف می&zwnj;شود. شده مثل ناسزایی که متجددین به طرف مقابل خودشان نسبت میدهند. در حالیکه نو به نو شدن و معاصر شدن یکی از ارکان سنت است. تکرار در سنت امر مذمت شده ای است. مثالً به مسجد جامع اصفهان نگاه کنید؛ یک شبستان دارد با بیش از صد چشمه طاق. هر طاقش یک نقش دارد. همه این نقش&zwnj;ها از آهنگِ سنت تبعیت میکنند اما تکرار نشده&zwnj;اند. درصورتیذکه ما فکر می&zwnj;کنیم سنت یعنی تکرار کسالت بار. این مثل آن اشتباهی است که وقتی چینی&zwnj;ها را میبینیم، فکر می&zwnj;کنیم همه شبیه به همند. چون نمی&zwnj;شناسیم، چنین خطایی می&zwnj;کنیم و تعجب می&zwnj;کنیم از اینکه چرا آنها همدیگر را اشتباه نمیگیرند.<br />(در گفتگو با اندیشۀ معماران معاصر، اردی&zwnj;&zwnj;بهشت ۱۳۹۴)</p>
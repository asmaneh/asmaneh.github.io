--- 
title: "سهم نگرش و کنش نخبگان سیاسی در برپایی آرامگاه فردوسی| معین کارگری، محمد حسن خادم‌زاده، توران طولابی" 
authors: asmaneh 
types: bap 
categories: articles 
tags: معماری معاصر ایران,آرامگاه فردوسی,معین کارگری,محمدحسن خادم‌زاده,توران طولابی 
featured: false
slug: TDrb 
--- 
<p><strong>بیان مساله:</strong> بازآرایی فرهنگی و بازتعریف هویت ملی بر پایۀ خوانشی باستان&zwnj;گرا از فرهنگ و تمدن ایرانی از جلوه&zwnj;های بارز نگرشی بود که از میانۀ دورۀ قاجاریه هویدا شد. نگرشی که ازجمله رهاوردهای آن، پاسداشت آن دسته از مشاهیر فرهنگیِ گذشته بود&zwnj; که در حفظ هویت ایرانی نقش داشتند. در چارچوب این نگرش بود که فردوسی جایگاه بی&zwnj;بدیلی یافت. برگزاری هزارة فردوسی و برپایی آرامگاه او در دورۀ پهلوی، اقدامی در جهت بزرگداشت جایگاه وی بود. دراین&zwnj;میان، سهم نخبگان سیاسی دورة پهلوی، و نگرش و کنش آنان در پیوند با آرامگاه فردوسی، جلب&zwnj;توجه می&zwnj;کند.</p>
<p><strong>سوال تحقیق:</strong> پژوهش حاضر بر محور این پرسش&zwnj;هاست که نگرش و کنش نخبگان سیاسی نسبت به پاسداشت فردوسی چه بود؟ و آنان چه سهمی در روند طراحی و ساخت آرامگاه او داشتند.</p>
<p><strong>اهداف تحقیق:</strong> هدف این پژوهش شناخت نوع دیدگاه و کنش نخبگان &zwnj;سیاسی در پاسداشت فردوسی، و شرح چگونگی بروز این نقش در روند طراحی و برپایی آرامگاه اوست.</p>
<p><strong>روش تحقیق:</strong> پژوهش حاضر پژوهشی تاریخی از نوع توصیفی&zwnj;تحلیلی است. جنبۀ تحلیلی آن، تبیین سهم نگرش&zwnj; برخی اندیشه&zwnj;وران و نخبگان سیاسی در بزرگداشت چهره&zwnj;های سرشناس فرهنگی&zwnj; و به ثمر نشستن این نگرش در قالب برگزاری کنگره و احداث آرامگاه فردوسی، و وجه توصیفی آن شرح گام&zwnj;هایی است که با برپایی انجمن آثار ملی، جست&zwnj;وجوی مزار فردوسی، تأمین منابع مالی، و طراحی و ساخت آرامگاه برداشته شد. هم&zwnj;چنین این پژوهش برپایۀ واکاوی محتوای خاطرات، سخنرانی&zwnj;ها، نشریات، آثار منتشرشدۀ انجمن آثار ملی، مصوبات مجلس &zwnj;شورای &zwnj;ملی و اسناد سازمان اسناد ملی ایران انجام می&zwnj;شود.</p>
<p>مهم&zwnj;ترین یافته&zwnj;ها و نتیجه&zwnj;گیری تحقیق: نتیجة پژوهش نشان می&zwnj;دهد که ضرورت توجه به هویت ملی و پاسداشت مشاهیر فرهنگی، به&zwnj;تدریج در اواخر دورۀ قاجاریه، از سطح نخبگان فرهنگی عبور کرد و نخبگان سیاسی را به مداقه واداشت. دیدگاه&zwnj;های نخبگان سیاسی که در نشریه&zwnj;ها و سخنرانی&zwnj;های وقت بازتاب می&zwnj;یافت، به کنش&zwnj;گری&zwnj; آنان در این زمینه منجر شد که برآیند آن شکل&zwnj;گیری انجمن آثار ملی، و آغاز روند طراحی و برپایی آرامگاهی برای فردوسی بود. چنانکه فردوسی در اندیشۀ اندیشه&zwnj;وران و نخبگان سیاسی احیاکننده تاریخ و زبان ایران خوانده می&zwnj;شد، معماری آرامگاه او نیز سبکی احیاگرانه داشت.</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>در اندیشۀ معماری، دورۀ ۵، شمارۀ ۹ (بهار و تابستان ۱۴۰۰)، ص ۱۰۱-۱۱۹.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="https://at.journals.ikiu.ac.ir/article_2169.html">https://at.journals.ikiu.ac.ir/article_2169.html</a></p>
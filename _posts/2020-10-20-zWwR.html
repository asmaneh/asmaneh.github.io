--- 
title: "جلسۀ دفاع از پایان‌نامۀ کارشناسی ارشد مطالعات معماری ایران| بازخوانی نقد مطبوعاتی لوئیس مامفورد" 
authors: asmaneh 
types: news 
tags: دفاع,کارشناسی ارشد,مطالعات معماری,بازخوانی,لوئیس مامفورد,سارا رستم‌زاده 
featured: false
featureImg: "/assets/img/posts/zWwR.jpg" 
slug: zWwR 
gallery: 
- image_path: "/assets/img/posts/zWwR.jpg" 
  title: "جلسۀ دفاع از پایان‌نامۀ کارشناسی ارشد مطالعات معماری ایران| بازخوانی نقد مطبوعاتی لوئیس مامفورد" 
 
--- 
<p><strong>جلسۀ دفاع از پایان&zwnj;نامۀ کارشناسی ارشد مطالعات معماری ایران&nbsp;</strong></p>
<p>بازخوانی نقد مطبوعاتی لوئیس مامفورد| سارا رستم&zwnj;زاده</p>
<p>استاد راهنما: دکتر زهره تفضّلی</p>
<p>داوران: دکتر عاطفه کرباسی، دکتر محمدغلامعلی فلاح</p>
<p>زمان: چهارشنبه ۳۰ مهر ۱۳۹۹، ساعت ۱۶</p>
<p>نقد معماری از جمله مهم&zwnj;ترین راه&zwnj;ها برای اصلاح روش&zwnj;ها و بهبود کیفیت معماری است. لوئیس مامفورد یکی از مهم&zwnj;ترین منتقدان معماری قرن بیستم در امریکا است که رجوع به تجربیات او در نقدنویسی در شناخت شیوه&zwnj;های نقدنویسی بسیار اهمیت دارد. هدف این پایان&zwnj;نامه شناخت نقد مطبوعاتی لوئیس مامفورد از منظر مقالات او در ستون اسکای لاین نشریۀ نیویورکر است. برای دستیابی به این هدف نقدهای مامفورد بر اساس شیوۀ تحلیل و تفسیر متن&zwnj;محور بازخوانی شده و ویژگی&zwnj;ها و مؤلفه&zwnj;های سازندۀ آن&zwnj;ها استنباط و شرح داده شدند.</p>
<p>مامفورد از سال ۱۹۳۱ تا ۱۹۶۳، تعداد ۱۶۱ نقد در ستون اسکای لاین مجلۀ نیویورکر منتشر کرده است. این نقدها از حیث مضمون به پنج دستۀ بناها؛ شهرها، نمایشگاه&zwnj;ها، کتاب&zwnj;ها، و معماران تقسیم می&zwnj;شوند که گسترۀ متنوعی از موضوعات از آپارتمان&zwnj;های کوچک تا تحولات شهری در آن جای می&zwnj;گیرند. مامفورد فضا و مکان را با حضور انسان تعریف می&zwnj;کند و انسان را جزئی از معماری و شهر می&zwnj;داند. او علاوه بر اینکه به بستر و زمینۀ بناها و رویدادها توجه دارد،آن&zwnj;ها را سیال در جریان زمان می&zwnj;بیند؛ تأثیرات گذشته بر آن&zwnj;ها را می&zwnj;سنجد و احتمالات آینده را دربارۀ آنها پیش&zwnj;بینی می&zwnj;کند. او تأثیرات جنبه&zwnj;های مختلف اجتماعی، اقتصادی، و سیاسی را بر موضوع در نظر می&zwnj;گیرد. داوری&zwnj;های او از موضوعات عادلانه و بر مبنای شرح سلسلۀ علل صورت می&zwnj;گیرد و در نهایت به طرح پیشنهاد و راه&zwnj;حل ختم می&zwnj;شود.&nbsp;</p>
<p>در مجموع می&zwnj;توان گفت نقد معماری از منظر مامفورد برابر است با سنجش ویژگیها و کیفیات مثبت و منفی مکان و فضای پدید آمده توسط انسان، برمبنای ماهیت و اهداف از پیش تعیین شده برای آن&zwnj;ها و در راستای تأمین نیازهای انسانی در مقیاس فرد و جامعه که در نهایت به ارائۀ پیشنهاداتی در جهت بهبود کیفیت معماری ختم می&zwnj;شود.</p>
<p>&nbsp;</p>
<p>از این پیوند می&zwnj;توانید از طریق برنامۀ ادوبی کانکت به صورت مهمان در جلسه شرکت کنید:</p>
<p dir="ltr"><a href="http://194.225.24.96/defa-memari-4">http://194.225.24.96/defa-memari-4</a></p>
<p>&nbsp;</p>
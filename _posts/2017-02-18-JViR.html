--- 
title: "پرسش از شهر در متون سدۀ هشتم| زهرا مشفقیان" 
authors: asmaneh 
types: research 
featured: false
slug: JViR 
--- 
<p>در هجوم گستردۀ مغولان به ایران شهرهای بسیاری ویران شد. شهرنشینان بی&zwnj;شماری کشته یا آواره شدند. شهر و شهرنشینی از رونق افتاد. با روی کار آمدن ایلخانان مغول، ساخت و بازسازی شهرها از سر گرفته شد. ایرانیانی به بارگاه آنان نفوذ کردند و در جریان ساخت و بازسازی شهرها نقش داشتند. از بسیاری از این اشخاص کتاب&not;هایی برجای مانده است که تصور و ذهنیت شهر نزد آنان را به ایلخانان عرضه می&zwnj;کرد. این منابع متنی می&zwnj;تواند منبع خوبی برای تحقیق&zwnj; دربارۀ شهر در دورۀ ایلخانان باشد.<br />در این تحقیق، زهرا مشفقیان، در پی فهم ذهنیت مردم از شهر در دورۀ ایلخانی است. بدین منظور می&zwnj;کوشد، با پیگیری لفظ شهر در منابع متنی آن دوره به ویژه متون تاریخی و جغرافیایی، که به دست ایرانیان نوشته شده، به این ذهنیت دست یابد. این تحقیق سه فصل دارد. در فصل اول، &laquo;در باب منابع&raquo;، منابعِ متنی تحقیق و ویژگی&zwnj;های آنها را شرح می&zwnj;دهد. در فصل دوم، &laquo;مقوله&zwnj;های سخن از شهر&raquo;، مقولاتِ سخن از شهر را در ضمن روایت&zwnj;هایی معرفی می&zwnj;کند. در فصل سوم، &laquo;مواضع خیر&raquo;، مواضع خیر و خصوصیت آنها را روشن می&zwnj;کند.</p>
<p>&nbsp;</p>
<p><strong>مشفقیان، زهرا. &laquo;پرسش از شهر در متون سدۀ هشتم&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر مهرداد قیومی بیدهندی. مشاور اول: دکتر زهرا اهری، مشاور دوم: مطهره دانایی&zwnj;فر. تهران: دانشگاه شهید بهشتی، بهمن ۱۳۹۵.</strong></p>
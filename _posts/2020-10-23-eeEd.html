--- 
title: "سطر مستور: تاریخ و سبک‌شناسی کوفی شرقی| مهدی صحرا گرد" 
authors: asmaneh 
types: bap 
categories: book 
tags: سبک‌شناسی کوفی,مهدی صحرا گرد,هنر اسلامی,سبک‌شناسی هنر,تاریخ هنر,خوشنویسی ,کوفی 
featured: false
featureImg: "/assets/img/posts/eeEd.jpg" 
slug: eeEd 
gallery: 
- image_path: "/assets/img/posts/eeEd.jpg" 
  title: "سطر مستور: تاریخ و سبک‌شناسی کوفی شرقی| مهدی صحرا گرد" 
 
--- 
<p>مطالعه و پژوهش در اوضاع و تاریخ قلم&zwnj;های کوفی در سده&zwnj;های نسخت جهان اسلم به طور عام و قلم&zwnj;های کوفی ایرانی به طور خاص، به دلیل فقدان آثار و منابع، با دشواری&zwnj;های بسیاری همراه است. با این حال، سرگذشت خط عربی و قلم کوفی و طبقه&zwnj;بندی شیوه&zwnj;های کتابت قرآن، سال&zwnj;ها موضوع بحث محافل علمی شرق&zwnj;شناسان و محققانی همچون آدلر، فلوگل، آمری، ویلن، لینگز، بلر، دروش، راکسبرا، جورج، شیمل و طبّاع بوده است. در ایران نیز تلاش&zwnj;هایی پراکنده برای تبیین&nbsp; و تحلیل دوره&zwnj;بندی خطوط اسلامی از سوی محققانی نظیر فضائلی و بیانی و مایل&zwnj;هروی صورت گرفته است که اطلاعات ارزشمندی در اختیار محققان قرار می&zwnj;دهد.</p>
<p>کتاب سطر مستور: تاریخ و سبک&zwnj;شناسی کوفی شرقی حاصل پژوهشی است که در سال ۱۳۹۲ از سوی مؤلف به فرهنگستان هنر پیشنهاد شد که با وجود کمبود اسناد و فقدان پاره&zwnj;ای تصاویر و دشواری در دسترسی به نسخه&zwnj;ها، مراحل تحقیق و گردآوری اسناد و تصاویر سامان یافت و نتایج در این کتاب به ثمر نشست.&nbsp;</p>
<p>کتاب در پنج فصل و ذیل دو بخش اصلی تدوین شده است؛ بخش اول شامل درآمد، طبقه&zwnj;بندی اقلام مسطح، سبک&zwnj;شناسی کوفی&zwnj;شرفی، تذهیب است و بخش دوم، ذیل عنوان آثار، نسخه&zwnj;های مهم معرفی می&zwnj;شود.&nbsp;</p>
<p>در قدم اول، برای فهم بهتر سرگذشت خطاطی قرون نخست اسلامی، مقدمه&zwnj;ای در باب شکل&zwnj;گیری خوشنویسی اسلمی و بیان ویژگی&zwnj;ها و عرضۀ حدسیاتی دربارۀ چگونگی تبدیل اقلام حجازی به کوفی عرضه شده است. این بخش حاصل جمع&zwnj;بندی آرای محققان پیشین و حاوی تحلیل&zwnj;هایی تازه بر برخی شواهد است. پس از آن تاریخ قلم کوفی بر اساس خصوصیات بنیادین به دو دوره تقسیم می&zwnj;شود: دورۀ اول از سدۀ نخست تا اواخر سدۀ چهارم و دورۀ دوم از سدۀ چهارم تا اوایل سدۀ هفتم هجری. فصل دوم این بخش به جنبه&zwnj;های مختلف آثار و صفاتی کوفی شرقی اختصاص دارد: جنبه&zwnj;هایی چون سجایای کلی کوفی شرفی در مقایسه با کوفی نخستین، پیداش و پالایش و تثبیت این سبک، شکل&zwnj;گیری سبک&zwnj;های منطقه&zwnj;ای و ماهیت آثار. ادامۀ بحث به بیان مؤلفه&zwnj;های سبک&zwnj;شناسی و توضیح اصول کتاب در سبک&zwnj;شناسی اختصاص دارد.</p>
<p>به بیان نویسنده، استفاده از سبک&zwnj;شناسی در سامان دادن به نسخه&zwnj;های پراکندۀ کوفی شرقی دربارۀ برخی از سبک&zwnj;ها بسیار راهگشا بود. سبک غزنوی مهم&zwnj;ترین سبک شناخته&zwnj;شده در این کتاب است و نامش به سبب تقارن با زمان و مکان تحت سلطۀ غزنویان بر شرق ایران برگزیده شده است؛ نیز به این سبب که تمام هنرمندانش لقب غزنوی دارند.&nbsp;</p>
<p>سبک مهم دیگر که تا کنون سخنی از آن در میان نبوده، سبک اصفهان است. این سبک که در اصفهان و احتمالاً بخش&zwnj;هایی از عراق عجم رواج داشت، در کهن&zwnj;ترین قرآن کاغذی جهان اسلام، قرآن کشود بن املاس مورخ به ۳۲۷ق شکل یافت.&nbsp;</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>دریافت صفحات نخست کتاب و اطلاعات بیشتر:</p>
<p dir="ltr" style="text-align: left;"><a href="https://bit.ly/2Tm7AXL">https://bit.ly/2Tm7AXL</a></p>
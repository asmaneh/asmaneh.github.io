--- 
title: "تاریخ هنر: دیدگاه‌های معاصر در روش | پاره‌هایی از کتاب‌نگاشت توضیحی نظریه‌های تاریخ معماری و هنر" 
authors: mqayoomi 
types: blog 
tags: تاریخ,هنر,روش,تاریخ‌نگاری,کتاب‌نگاشت,نظریه,معماری,مهرداد,قیومی,بیدهندی,آسمانه,مطالعات,ایران,دانشگاه,شهید,بهشتی 
featured: true
featureImg: "/assets/img/posts/Zkwsz.jpeg" 
slug: Zkwsz 
gallery: 
- image_path: "/assets/img/posts/Zkwsz.jpeg" 
  title: "تاریخ هنر: دیدگاه‌های معاصر در روش | پاره‌هایی از کتاب‌نگاشت توضیحی نظریه‌های تاریخ معماری و هنر" 
 
excerpt: "تاریخ‌نویسی هنر زمینه‌ای پرمایه برای بحث در حوزه‌ی تاریخ هنر در سه دهه‌ی اخیر بوده است. در این مدت، آثار هنری را به روش‌های گوناگون قرائت کرده‌اند. روش‌های گوناگون توصیف و تفسیر آثار در تاریخ‌نویسیْ به هنر و آثار هنری معنا بخشیده است؛ و همین بیانگر ارتباط تنگاتنگ تاریخ هنر و هنر است. یکی از موضوعات جدلی در مباحث تاریخ‌نویسی هنر این است که تحلیل‌ها و تبیین‌های تاریخی ما متأثر از اسلوب نظری و روشی است که برای تحقیق برگزیده‌ایم." 
--- 
<p>۱. تاریخ هنر: دیدگاه&zwnj;های معاصر در روش</p>
<p><br />&zwnj;أ. مشخصات کتاب</p>
<p dir="ltr">Arnold, Dana (ed.). (2010). Art History: Contemporary Perspectives on Method. Oxford: Blackwell, 175 pages.</p>
<p>آرنولد، دینا (و.). تاریخ هنر: دیدگاه&zwnj;های معاصر در روش.</p>
<p><br />&zwnj;ب. بررسی کتاب<br />تاریخ&zwnj;نویسی هنر زمینه&zwnj;ای پرمایه برای بحث در حوزه&zwnj;ی تاریخ هنر در سه دهه&zwnj;ی اخیر بوده است. در این مدت، آثار هنری را به روش&zwnj;های گوناگون قرائت کرده&zwnj;اند. روش&zwnj;های گوناگون توصیف و تفسیر آثار در تاریخ&zwnj;نویسیْ به هنر و آثار هنری معنا بخشیده است؛ و همین بیانگر ارتباط تنگاتنگ تاریخ هنر و هنر است. یکی از موضوعات جدلی در مباحث تاریخ&zwnj;نویسی هنر این است که تحلیل&zwnj;ها و تبیین&zwnj;های تاریخی ما متأثر از اسلوب نظری و روشی است که برای تحقیق برگزیده&zwnj;ایم. این اسلوب نظری و روش حتی در هدف ما از تحقیق و ماهیت موضوع تحقیق نیز اثر می&zwnj;گذارد و معنای آنها را آشکار می&zwnj;سازد. بنا به برخی از دیدگاه&zwnj;ها، معنای هنر و اثر هنری در جریان تحقیق و تحت تأثیر دستگاه نظری محقق آشکار می&zwnj;شود.<br />دینا آرنولد، استاد برجسته&zwnj;ی تاریخ معماری در دانشگاه ساوت&zwnj;همپتن، مجموعه&zwnj;ی مقالات تاریخ هنر: دیدگاه&zwnj;های معاصر در روش را برای معرفی دیدگاه&zwnj;های نو و مسائل تاریخ&zwnj;نویسی هنر گرد آورده است. هر یک از مقاله&zwnj;های کتاب را یکی از استادان مهم تاریخ هنر در سه دهه&zwnj;ی اخیر، درباره&zwnj;ی یکی از مسائل یا دیدگاه&zwnj;های تاریخ&zwnj;نویسی هنر نوشته است. آرنولد با گردآوری این مقالات در پی آن است که نشان دهد چگونه رشته&zwnj;های گوناگون علوم انسانی، در عین تفاوت&zwnj;هایشان، با تاریخ هنر تعامل دارند. <br />با خواندن این مقاله&zwnj;ها می&zwnj;توان دریافت چگونه روش&zwnj;های جدید در تاریخ&zwnj;نویسی هنر سبب پدید آمدن پرسش&zwnj;هایی از تمایل ما به مسائلی چون مسأله&zwnj;ی تألیف یا تصنیف در اثر، اصالت اثر، و الگوهای خطی پیشرفت زمانی شده است؛ عواملی که همه آنها به معیارهایی در تاریخ و تاریخ&zwnj;نویسی هنر بدل شده است. نویسندگان مقاله&zwnj;ها به پیوند میان زمینه&zwnj;های شناختی&zwnj; ــ مانند فلسفه، جامعه&zwnj;شناسی، انسان&zwnj;شناسی ــ با پژوهش&zwnj;های متأخر تاریخ هنر پرداخته&zwnj;اند. <br />کتاب هشت فصل دارد؛ فصل اول را آرنولد در مقام مقدمه و معرفی فصول یا مقالات دیگر نوشته است. در فصل دوم، که رویکردی جنسیت&zwnj;مدارانه دارد، نیکولاس چیر نشان می&zwnj;دهد چگونه روش&zwnj;های ما برای طبقه&zwnj;بندی&zwnj; در هنر متضمن گفتمان جنسیت&zwnj;مداری بوده و چگونه گفتمان تاریخ هنر غالباً با روایت&zwnj;های کهن و کلان فلسفی درباره&zwnj;ی تفاوت جنسی هم&zwnj;داستان بوده است. او به جستجوی روش&zwnj;های مختلفی می&zwnj;پردازد که در سه دهه&zwnj;ی اخیر با این هم&zwnj;داستانی مبارزه کرده&zwnj;اند. چیر نشان می&zwnj;دهد که چگونه مفهوم جنسیتْ مورخان هنر را قادر ساخته است که مساهمت هنر و تاریخ هنر را در پرداخت فرهنگی هویت امروزی ما عیان کنند. <br />مقاله&zwnj;ی سوم از آن آماندا بوئتسکس است و در آن به بررسی پیوند اثر و مخاطب پرداخته است. مقاله با مجموعه&zwnj;ای از پرسش&zwnj;ها در این باره آغاز می&zwnj;شود که اثر هنری در حضور چه کسی و چطور معنا می&zwnj;یابد. نویسنده توجه ما را به نقش تفسیر پدیدارشناختی در تاریخ هنر جلب می&zwnj;کند؛ به&zwnj;ویژه به چگونگی مواجهه&zwnj;ی مخاطب با اثر هنری. بحث در این است که چگونه نظر کردن به اثر هنری همچون کالبدی تام و مستقل می&zwnj;تواند در توقعات ما از اثر هنری تأثیر کند و افسانه&zwnj;ای از اثر هنری بپردازد که به جای نزدیک کردن آن به مخاطب، سبب فاصله گرفتن اثر از مخاطب شود. او در میان بررسی&zwnj;هایش درباره&zwnj;ی مفهوم تجسم و نیت&zwnj;مندی و حالت&zwnj;های مواجهه، می&zwnj;گوید پدیدارشناسی نه تنها واسطه&zwnj;ی حصول فهمی عمیق از اثر هنری است؛ بلکه مبتنی بر تصدیق این نکته است که هنر در برابر تفسیر مقاومت می&zwnj;کند و باید برای تفسیر اثر هنری متحمل دشواری&zwnj;های بسیار شد.<br />نویسنده&zwnj;ی فصل چهارم، دن کارلهولم، فهم ما از دوره&zwnj;بندی چون ابزاری متداول در تاریخ&zwnj;نویسی هنر را بررسی می&zwnj;کند. دغدغه&zwnj;ی نویسنده در این فصل موضوع کاربرد زبان در تاریخ هنر و مشکل طبقه&zwnj;بندی و دوره&zwnj;بندی در نوشتن تاریخ&zwnj;های کلانِ هنر با گستره&zwnj;های وسیع است. او با پرسش از اندیشه&zwnj;های مسلّم ما درباره&zwnj;ی وقایع&zwnj;نگاری و تبعاتش در تاریخ هنر، همچنین با پرسش از روابطی که میان اثر هنری و دوره&zwnj;ی تاریخی&zwnj;اش، زندگی، فرهنگ، جامعه، برقرار می&zwnj;کنیم، به دنبال هویدا کردن مفروض&zwnj;هایی است که مورخان براساس آنها آثار هنری یا هنرمندان را طبقه&zwnj;بندی یا دوره&zwnj;بندی می&zwnj;کنند. کارکرد ژانر در زمره&zwnj;ی مباحث این مقاله است، که در آن، وجود روایتی ممتد از هنر با مسیری خطی و بی&zwnj;نهایت را مفروض می&zwnj;گیرند.</p>
<p>سوسلوف در فصل پنجم به پیوند میان تاریخ هنر و مطالعات بصری پرداخته است. نویسنده بر تأملات میشل فوکو، در مقام یکی از پایه&zwnj;گذاران مطالعات بصری، تمرکز می&zwnj;کند و نشان می&zwnj;دهد که فوکو چگونه نقاشی را برای نشان دادن اهمیت موضوعات فنی و نظری در تاریخ هنر و نظریه&zwnj;پردازی به کار می&zwnj;گیرد. نویسنده در پی این است که نشان دهد نظرها و اندیشه&zwnj;های فوکو در مطالعات بصری چه چیزهایی را می&zwnj;تواند به تاریخ هنر وارد کند. او کارش را با تحلیل و توضیح جایگاه و مفهوم نقاشی در نگاه فوکو آغاز می&zwnj;کند؛ بر آن دسته از آراء فوکو که متضمن نگاهی تاریخی است تأکید می&zwnj;کند؛ و در نهایت تأثیر فوکو در تاریخ&zwnj;نویسی هنر فرانسه ــ به خصوص تاریخ نقاشی ــ را نشان می&zwnj;دهد. دست&zwnj;مایه&zwnj;ی نویسنده در این جستجو چهار مقاله&zwnj;ای است که فوکو از ۱۹۶۵ تا ۱۹۷۵ در باب هنر متعالی و نقاشی نوشته است.<br />در فصل ششم، جرمی تنر به جایگاه مهم، لیکن مغفول، کارل مانهایم در تاریخ هنر می&zwnj;پردازد. کارل مانهایم برجسته&zwnj;ترین متفکر شمایل&zwnj;شناسی (آیکونولوژی) پس از اروین پانوفسکی است. کارل پوپر و ارنست گومبریش بر او خشم گرفتند و او را دشمن عقل می&zwnj;شمردند. نویسنده می&zwnj;گوید مانهایم از جهاتی پایه&zwnj;های اندیشه&zwnj;ی پانوفسکی را بنا نهاده است. پس از شرح جایگاه و مشرب نظری مانهایم و نسبت اندیشه&zwnj;های او با اندیشه&zwnj;ی آلوئیس ریگل و والتر بنیامین، به تبیین دیدگاه مشترک مانهایم و پانوفسکی می&zwnj;پردازد. نویسنده نشان می&zwnj;دهد که چگونه تحول مفهوم کونست&zwnj;وولن یا &laquo;اراده&zwnj;ی معطوف به هنرآفرینی&raquo;، که ریگل پیش کشید، در نزد مانهایم عنصر اصلی در بسط مفهوم &laquo;جامعه&zwnj;شناسی دانش&raquo; و به&zwnj;ویژه در تحلیل&zwnj; &laquo;سبک&zwnj;های اندیشه&raquo; در مطالعات کلاسیک اوست. سپس به شرح شخصیت ریگل می&zwnj;پردازد که در اندیشه&zwnj;ی مانهایم بسط یافت. مفصل&zwnj;ترین بخش مقاله همین قسمت است، که در آن، نویسنده ضمن نشان دادن جایگاه آراء مانهایم در میان اندیشه&zwnj;های فیلسوفان پیش از او، همچون دیلتای، توضیح می&zwnj;دهد که چگونه مانهایم از اندیشه&zwnj;های آلوئیس ریگل برای تقریر مفهوم جامعه&zwnj;شناسی فرهنگ در تاریخ هنر بهره برده است.<br />در فصل هفتم، چاپمن تفسیری جدید از رویکرد سیره&zwnj;نویسی عرضه کرده است. نویسنده در این مقاله به تحلیل سه رمان متأخر پرداخته&zwnj; است که در آنها درباره&zwnj;ی نقاشان و نقاشی&zwnj;های هلندی داستان&zwnj;سرایی کرده&zwnj;اند. به اعتقاد نویسنده، داستان&zwnj;سرایی افسانه&zwnj;گونه یا افسانه&zwnj;پردازی درباره&zwnj;ی آثار هنری و هنرمندان واقعی نیز صورتی از تاریخ هنر است. او ابتدا درباره&zwnj;ی سابقه چنین داستان&zwnj;سرایی&zwnj;هایی در تاریخِ تاریخ هنر بحث می&zwnj;کند. سپس از نمونه&zwnj;هایی از این داستان&zwnj;سرایی&zwnj;ها درباره&zwnj;ی هنر و هنرمندان رنسانس، همچون میکلانجلو، یاد می&zwnj;کند و می&zwnj;گوید که این گونه از تاریخ هنر، هم می&zwnj;تواند پرتوی بر گذشته بیفکند و هم موجب تحریف آن بشود. تمرکز نویسنده بر این موضوع به منظور انتقاد از تمایلات موجود در رشته&zwnj;های مطالعات بصری و فرهنگ مادی برای کم&zwnj;اهمیت نشان دادن جایگاه هنرمند و اثر است. او پس از ذکر این نکات، به بررسی سه نمونه متأخر از این رمان&zwnj;ها می&zwnj;پردازد.<br />آدرین ریفکین در فصل هشتم، به منظور بررسی ماهیت چندجانبه و چندگونه&zwnj;ی تاریخ هنر، اقسام دیدگاه&zwnj;ها و رویکردهای تاریخ و تاریخ&zwnj;نویسی هنر را معرفی کرده است. دامنه&zwnj;ی این دیدگاه&zwnj;ها از پیش از مارکس تا پس از هایدگر را در بر می&zwnj;گیرد. لیکن دیدگاه&zwnj;ها براساس تقدم و تأخر زمانی معرفی نشده است و به فراخور سخن، پای هر کدام از آنها به بحث گشوده می&zwnj;شود. ریفکین می&zwnj;گوید از تعدد و تکثر اقسام معنا و تفسیر در اثر هنری به اینجا رسیده است که هرگز نمی&zwnj;توان اثری هنری را موجودی تام و مستقل شمرد. چنین اندیشه&zwnj;ای در خدمت توسّعِ رشته&zwnj;ی تاریخ هنر درآمده و به ما نیز در اندیشیدن درباره&zwnj;ی جهانی که اثر هنری پیش روی ما می&zwnj;گشاید یاری رسانده است.<br />مقالات کتاب موضوعات متنوعی دارد، لحن آنها متفاوت است، و مرتبه&zwnj;ی نظری مقالات یکسان نیست. این مقاله&zwnj;ها همه&zwnj;ی دیدگاه&zwnj;های معاصر در تاریخ هنر را در بر نمی&zwnj;گیرد و پیداست که گردآورنده برخی از دیدگاه&zwnj;ها را برای این کتاب برگزیده است. اینها سبب می&zwnj;شود که کتاب کلیتی یک&zwnj;نوا نداشته باشد. در نتیجه، خواننده با انبوهی از مطالب گزینش&zwnj;شده در حوزه&zwnj;ی تاریخ و تاریخ&zwnj;نویسی هنر روبرو می&zwnj;شود؛ اما برای فهم پیوند آنها و سامان&zwnj;دهی دریافت&zwnj;هایش به زحمت می&zwnj;افتد. از همین روست که کتاب برای کسانی که از پیش با اقسام دیدگاه&zwnj;ها و رویکردها در مباحث نظری تاریخ هنر آشنایند مفید است؛ اما متنی جامع و مدون در خصوص دیدگاه&zwnj;های جدید و معاصر در تاریخ و تاریخ&zwnj;نویسی هنر نیست.</p>
<p>&nbsp;</p>
<p><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">ج. فهرست کتاب:</span></p>
<p dir="ltr" style="text-align: left;"><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">Notes on contributors</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">1 Art history: Contemporary perspectives on method, Dana Arnold</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">2 Sexing the Canvas, Nicholas Chare</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">3 Phenomenology and interpretation beyond the flesh, Amanda Boetzkes</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">4 Surveying contemporary art: Post-war, postmodern, and then what?, Dan Karlholm</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">5 Michel Foucault and the point of painting, Catherine M. Soussloff</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">6 Karl Mannheim and Alois Riegl: From art history to the sociology of culture, Jeremy Tanner</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">7 Art fiction, H. Perry Chapman</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">8 Dancing years. or writing as a way out, Adrian Rifkin</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">Index</span></p>
<p style="text-align: right;"><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">ترجمه&zwnj;ی فهرست کتاب:</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">نکاتی درباره&zwnj;ی نویسندگان</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۱. تاریخ هنر: دیدگاه&zwnj;های معاصر در روش، دینا آرنولد</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۲. انتساب جنسیت به بوم نقاشی، نیکولاس چیر</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۳. پدیدارشناسی و تفسیر فراجسمانی، آماندا بوئتسکس</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۴. بررسی هنر معاصر: پساجنگ، پسامدرن، و سپس چه؟، دن کارلهولم</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۵. میشل فوکو و معنای نقاشی، کاترین ام. سوسلوف</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۶. کارل مانهایم و آلوئیس ریگل: از تاریخ هنر تا جامعه&zwnj;شناسی فرهنگ، جرمی تنر</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۷. افسانه&zwnj;ی هنری، ایچ. پری چاپمن</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">۸. سال&zwnj;های رقصان، یا نوشتن همچون کاری شگفت، آدرین ریفکین</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات منبع</span><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">مهرداد قیومی بیدهندی و دیگران، </span><em style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" data-entity-type="MessageEntityItalic">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">، تهران: دانشگاه شهید بهشتی، ۱۳۹۴، فصل ۲.</span></p>
<p style="text-align: right;"><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><br style="box-sizing: border-box; font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;" /><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;">- نشانی نسخهٔ انگلیسی کتاب: </span></p>
<p dir="ltr" style="text-align: left;"><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; white-space-collapse: preserve; background-color: #ffffff;"><a href="https://books.google.com/books/about/Art_History.html?hl=hy&amp;id=8isCLDr1nU8C&amp;output=html_text" target="_blank" rel="noopener">https://books.google.com/books/about/Art_History.html?hl=hy&amp;id=8isCLDr1nU8C&amp;output=html_text</a></span></p>
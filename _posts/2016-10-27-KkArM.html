--- 
title: "آثار ایرانشهر [۱] (حمام و خانه‌اربابی کوهنجان)" 
authors: tahmasbi 
types: blog 
featured: false
featureImg: "/assets/img/posts/KkArM.jfif" 
slug: KkArM 
gallery: 
- image_path: "/assets/img/posts/KkArM.jfif" 
  title: "آثار ایرانشهر [۱] (حمام و خانه‌اربابی کوهنجان)" 
- image_path: "/assets/img/posts/KkArM-1.jfif" 
  title: "نقشه حمام" 
- image_path: "/assets/img/posts/KkArM-2.jfif" 
  title: "برش طولی حمام" 
- image_path: "/assets/img/posts/KkArM-3.jfif" 
  title: "جدارۀ بیرونی حمام" 
- image_path: "/assets/img/posts/KkArM-4.jfif" 
  title: "فضای داخلی حمام" 
- image_path: "/assets/img/posts/KkArM-5.jfif" 
  title: "نقشۀ خانه" 
- image_path: "/assets/img/posts/KkArM-6.jfif" 
  title: "نمای اتاق سه‌دری از حیاط خانه" 
- image_path: "/assets/img/posts/KkArM-7.jfif" 
  title: "فضای داخلی یکی از اتاق‌ها" 
 
--- 
<p>هدف از سلسله گفتارهایی با نام &laquo;آثار ایرانشهر&raquo; معرفی آثاری از ایران است که کمتر از آن سخن گفته شده و یا احتمالاً هیچ&zwnj;گاه در آثار مکتوب ذکری از آنها به میان نیامده است. &nbsp;بیشترِ این یادداشت&zwnj;ها حاصل تجربۀ دیداری و مطالعات میدانی نویسندۀ این سطور خواهد بود. همچنین شیوۀ نگارش مطالب مانند مقالات علمی نخواهد بود و بیشتر به صورت پاره&zwnj;های کوتاه نوشته می&zwnj;شود.</p>
<p><strong>حمام کوهنجان</strong></p>
<p>بخش کوهنجان با باغ&zwnj;های پر شمار در جنوب شرقی شیراز و غرب سروستان قرار گرفته است. در این آبادی که روستایی تاریخی بوده است، حمامی ساخته شده که حدود یک سده قدمت دارد. با این&zwnj;که بنا در مقیاس روستایی ساخته شده، اما همۀ اجزای یک حمام تاریخی را دارا است. کف بنا چند پله از معبر پایین&zwnj;تر است، ورودی بینه یا رختکن با چرخشی نود درجه در مقایسه با ورودی اصلی قرار گرفته. آسمانۀ بینه گنبدی&zwnj;شکل و بر یک جرز و سه تویزه استوار است. ورود به گرم&zwnj;خانه از سوی مقابل ورودیِ اصلی و با چرخش انجام می&zwnj;گیرد. سقف این فضا نیز مانند بینه گندپوش&nbsp; و دارای نورگیری در نوک آن است. این فضا مستقیماً به خزینه راه دارد و خزینه نیز به تون یا گلخن حمام. مصالح ساخت بنا در بخشذهای متصل به زمین سنگ و در بخش متصل به آسمانه آجری است. پوشش جدارۀ بیرونی و بام کاهگل است و جداره&zwnj;های درونی با اندودی مقاومی در برابر آب، احتمالاً ساروج و آهک، پوشیده شده است. در چهار گوشۀ گنبدهای بینه و گرم&zwnj;خانه تزئینات رسمی&zwnj;بندی از جنس آهک به چشم می&zwnj;خورد. این بنا بر اثر مرور زمان و الحاقات نامناسب و عدم رسیدگی کافی دچار آسیب&zwnj;های متعددی شده و مستنداتی نیز از آن موجود نبوده است. در سال ۱۳۹۲ به همت شماری از دانشجویان دانشگاه آزاد اسلامی واحد سروستان نقشه&zwnj; و تصاویری از این اثر تهیه شد و بر مبنای آن، در سال ۱۳۹۳، با شمارۀ ۳۱۱۱۷ به ثبت آثار ملی رسید.</p>
<p><strong>خانه&zwnj;اربابی کوهنجان</strong></p>
<p>خانه&zwnj;اربابی مشهور به خانۀ خان در قسمت کهن کوهنجان قرار گرفته است و حدود هشتاد سال قدمت دارد. این بنا دارای حیاطی مرکزی است که فضاها، در دو طبقه، دور تا دور آن جای گرفته&zwnj;اند. مهم&zwnj;ترینِ آنها پنج&zwnj;دری غربی و سه&zwnj;دری شرقی است. آسمانۀ فضاها با تیر چوبی و نمای بیرونی آنها با کاهگل پوشیده بوده که در سال&zwnj;های اخیر روی آن اندود سیمان کشیده شده است. در جبهۀ غربی دو اتاق در طبقۀ فوقانی به چشم می&zwnj;خورد. همچنین برخی فضاهای خانه مسدود و یا ویران است. مستندنگاری این اثر نیز به همت شماری از دانشجویان دانشگاه آزاد اسلامی واحد سروستان در سال ۱۳۹۲ صورت گرفته است.</p>
--- 
title: "۷۸. شناخت روشِ تحقیقِ کتاب هندسه و تزیین در معماری اسلامی|نرگس ضمیری" 
authors: asmaneh 
types: research 
featured: false
slug: 6mui 
--- 
<p>شناخت روش&zwnj;های تحقیق در حوزۀ مطالعات معماری ایران برای انجام تحقیق&zwnj;های بعدی در این حوزه ضروری است. یکی از راه&zwnj;های این شناخت مطالعۀ پژوهش&zwnj;های شاخص و برجستۀ این حوزه است. کتاب هندسه و تزیین در معماری اسلامی نوشتۀ گُل&zwnj;رو نجیب&zwnj;اوغلو یکی از تحقیق&zwnj;های برجسته در حوزۀ تاریخ معماری است. این کتاب نتیجۀ تحقیقی مفصل و درخشان دربارۀ یک طومار معماری حاوی نقوش هندسۀ تزیینی است. نجیب&zwnj;اوغلو در این کتاب با محوریت این طومار و برای شناخت آن تحقیقی گسترده دربارۀ وجوه تاریخی، نظری و عملیِ هندسه و تزیین در معماری اسلامی انجام داده است.<br />در این تحقیق، نرگس ضمیری، در پس شناخت روش نجییب&zwnj;اوغلو در انجام این تحقیق است. بدین منظور می&zwnj;کوشد، با بازخوانی متن و تحلیل آن اجزای مختلف تحقیق، یعنی سؤال&zwnj;های تحقیق، منابع اصلی تحقیق، استدلال&zwnj;ها و نتایج آن حاصل از این استدلال&zwnj;ها را شناسایی کند. سپس با روشن شدن اجزای مختلف تحقیق و دسته&zwnj;بندی آنها ساختار و نظام تحقیق را روشن و چارچوب نظری و عملی محقق را بیان می&zwnj;کند. این تحقیق سه فصل دارد. فصل اول، &laquo;شیوۀ طرح مسئله و پرسش&zwnj;ها&raquo;، کلیات و مقدمات تحقیق نجیب&zwnj;اوغلو، یعنی شیوۀ مواجهۀ محقق با موضوع، هدف، مفروض&zwnj;ها و سؤال&zwnj;های تحقیق را بررسی می&zwnj;کند. فصل دوم، &laquo;شیوۀ مطالعۀ وجوه مختلف موضوع&raquo;، چگونگی مواجهۀ محقق با امر تحقیق، یعنی مواجهۀ محقق با سؤال&zwnj;ها و پاسخ دادن به آنها، تعامل وی با منابع و شیوۀ استدلال و ترکیب پاره&zwnj;های مختلف و رسیدن به جواب را شرح می&zwnj;دهد. فصل سوم، &laquo;راهبرد و شگردهای تحقیق&raquo;، طرح تحقیق کتاب هندسه تزیین را روشن می&zwnj;کند و توضیح می&zwnj;دهد که نجیب&zwnj;اوغلو در تحقیق خود از چه راهبردها و شگردهایی استفاده کرده است.</p>
<p><strong>نرگس ضمیری. &laquo;شناخت روشِ تحقیقِ کتاب هندسه و تزیین در معماری اسلامی&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهره تفضلی. استاد مشاور: دکتر مهرداد قیومی بیدهندی. تهران: دانشگاه شهید بهشتی، تیر۱۳۹۶.</strong></p>
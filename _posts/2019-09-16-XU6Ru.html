--- 
title: "خبر از در گمشدهٔ امام‌زاده هفت‌تن آمل" 
authors: sahragard 
types: blog 
featured: false
featureImg: "/assets/img/posts/XU6Ru.jfif" 
slug: XU6Ru 
gallery: 
- image_path: "/assets/img/posts/XU6Ru.jfif" 
  title: "خبر از در گمشدهٔ امام‌زاده هفت‌تن آمل" 
- image_path: "/assets/img/posts/XU6Ru-1.jfif" 
  title: "تصویر ۱" 
- image_path: "/assets/img/posts/XU6Ru-2.jfif" 
  title: "تصویر ۲" 
- image_path: "/assets/img/posts/XU6Ru-3.jfif" 
  title: "تصویر ۳" 
- image_path: "/assets/img/posts/XU6Ru-4.jfif" 
  title: "تصویر ۴" 
 
--- 
<p>در مخزن موزهٔ بزرگ خراسان شمار زیادی شیء پراکنده نگهداری می&zwnj;شود که کمی پیش&zwnj;تر متعلق به موزهٔ ملی ایران بوده است. بیشتر این اشیا توقیفی است که عموما از قاچاقچیان آثار باستانی به دست آمده و تقریبا از محل کشف هیچ یک اطلاعی روشنی در دست نیست. در میان این اشیا دو لنکه در چوبی هست که دو لوح کتیبه، در بالا و پایین منبت کاری شده و حاوی اطلاعاتی است که محل کشف آن را روشن می&zwnj;کند. این کتیبهٔ ثلث به علت مغلوط بودن متن و رعایت نکردن ترتیب کلمات و همچنین تداخل واژگان فارسی در متنی عربی به رغم سادگیِ ترکیب دشوارخوان است. با این حال پس از بازخوانی مشخص شد این در به بنای امامزادگانی تعلق داشته که فرزندان امام هادی (ع) خوانده شده&zwnj;اند و مدفنشان در روستای هفت تن یکی از روستاهای دهستان بهرستاق، بخش لاریجان در شهرستان آمل تعلق داشته است. البته منوچهر ستوده در از آستارا تا استراباد (ج ۴، ۲۵۱) این مقبره را مدفن هفت پسر &laquo;ویشتاسپ جلالی&raquo; کشته شده در جنگ با &laquo;میر کمال&zwnj;الدین بن میرقوام&zwnj;الدین&raquo; (از دودمان مرعشیان طبرستان در اوایل سده نهم) دانسته است. گمان می&zwnj;رود در سال ۱۳۹۲ که هیات امنای امامزاده به منظور اخذ مجوز نوسازی بنا از میراث فرهنگی وقت، عمدا بخشی از ساختمان کهن امام&zwnj;زاده را شبانه تخریب کردند این در به سرقت رفته و اندکی بعد توقیف شده به همین سبب سر از مخزن موزه ملی و سپس موزهٔ بزرگ خراسان درآورده است. می&zwnj;گویند بنای پیشین متعلق به عصر قاجار بوده اما تاریخ درج شده بر در ۹۸۱ق را نشان می&zwnj;دهد.&nbsp;</p>
<p>متن کتیبه چنین است:&nbsp;</p>
<p>(لنگه راست بالا، تصویر ۲): &laquo;امام زادوهای [امام&zwnj;زاده&zwnj;های] واجب&zwnj;التعظیم و التکریم/ امام زاده نبیی [نبی] و ولی و مالک و معصوم و کنانه&raquo;</p>
<p>(لنگه چپ بالا، تصویر ۳): &laquo;و یسعه و خدیجه ایشان فرزندان هادی بن موسی الکاظم اند/ صلوات الله علیه و علیهم اجمعین برحمتک&raquo;</p>
<p>(لنگه راست پایین، تصویر ۴): &laquo;وقف&zwnj;کنندهٔ هذه الباب خواجه کمال&zwnj;الدین بن خو[ا]جه/ رزین کمرمونی [؟] المعروف بصالحاتی فی تاریخ سنه ۹۸۱&raquo;.</p>
<p>(لنگه چپ پایین، تصویر ۵): &laquo;عمل استاد شرفالدین بن نقالباشانی [؟]/ و یادگاری خاتون بانو و حسین زرین کمر[مونی؟] و خواجه یعقوب بانی امامزاده [و ؟ ؟]&raquo;.</p>
--- 
title: "معرفت ضمنی و گونه‌های آن در معماری بر اساس اندیشۀ هری کالینز| امید شمس، مهرداد قیومی‌بیدهندی" 
authors: asmaneh 
types: bap 
categories: articles 
tags: مهرداد قیومی‌بیدهندی,امید شمس,هری کالینز,معرفت‌شناسی و معماری,معماری و علوم انسانی,معماری و نظریه,تئوری معماری 
featured: false
slug: q4hS 
--- 
<p>از میانۀ سدۀ بیستم که مایکل پولن&zwnj;یی مفهوم &laquo;معرفت ضمنی&raquo; را مطرح کرد، این مفهوم به&zwnj;تدریج به حوزه&zwnj;های گوناگون علم وارد شد و با چندین رویکرد&zwnj; تبیین شد؛ اما در حوزۀ معماری همچنان معرفت ضمنی را بیشتر با تکیه بر اندیشۀ پولن&zwnj;یی و همچون معرفتی مرموز که مبنای عمل طراحی است تبیین می&zwnj;کنند. هدف تحقیق حاضر پیش نهادنِ یکی از اندیشه&zwnj;هایی مطرح&zwnj;شده دربارۀ معرفت ضمنی، کاربست آن در معماری و سنجیدن امکانات و محدودیت&zwnj;های آن برای تبیین معرفت ضمنی معماری است. اندیشۀ یادشده مدل هری کالینز، جامعه&zwnj;شناس علم، دربارۀ معرفت و اقسام ضمنی و صراحی آن است. مقالۀ حاضر این هدف را از طریق فهم اندیشۀ کالینز، آن&zwnj;گونه که در آخرین آثار مکتوب او دربارۀ معرفت ضمنی نمود یافته است، دنبال می&zwnj;کند. بر مبنای کاربست این اندیشه در معماری، معرفت صراحی معماری معرفتی است که از طریق واسطه&zwnj;های مادی به معمار انتقال&zwnj;دادنی است. معرفت ضمنی معماری نیز معرفتی است که بنا به سرشت آن از طریق واسطه&zwnj;های مادی انتقال&zwnj;دادنی نیست و از طریق هم&zwnj;نشینی معمار با دارندگان این معرفت یا از طریق تجربۀ عملی معماری به معمار منتقل شود. معرفت&zwnj;های تنانی و جمعی گونه&zwnj;هایی از معرفت ضمنی معماری&zwnj;اند؛ اما معماری بر معرفت&zwnj;های ضمنی دیگری نیز مبتنی است که در طبقه&zwnj;بندی کالینز نمی&zwnj;گنجد.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>امید شمس و مهرداد قیومی بیدهندی. &laquo;معرفت ضمنی و گونه&zwnj;های آن در معماری بر اساس اندیشۀ هری کالینز&raquo; در مطالعات معماری ایران، دورۀ ۹، شمارۀ ۱۸ (پاییز و زمستان ۱۳۹۹)، ص ۱۹۹- ۲۱۳.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و دریافت مقاله:</p>
<p dir="ltr" style="text-align: left;"><a href="https://jias.kashanu.ac.ir/article-1-2335-fa.html">https://jias.kashanu.ac.ir/article-1-2335-fa.html</a></p>
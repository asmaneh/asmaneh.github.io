--- 
title: "مطالعۀ موضوعی ایکوموس و بخش شرقی راه‌های ابریشم: راهبردی برای ثبت جهانی| بخش نخست" 
authors: masoomi 
types: blog 
tags: ایکوموس,راه ابریشم,یونسکو,میراث جهانی یونسکو,آسیای شرقی,شرق آسیا,چین,آسیای میانه,آسیای مرکزی,افغانستان,هیمالیا,نپال,پاکستان,هند,قلعه,برج دیدبانی,پل,شهر,کلان‌شهر,ارسن,کاروانسرا,ایران,کاروانسراهای ایران,منظر فرهنگی,باستان‌شناسی,حفاظت از میراث ,معماری,جی‌آی‌اس 
featured: false
featureImg: "/assets/img/posts/8gSd.jfif" 
slug: 8gSd 
gallery: 
- image_path: "/assets/img/posts/8gSd.jfif" 
  title: "مطالعۀ موضوعی ایکوموس و بخش شرقی راه‌های ابریشم: راهبردی برای ثبت جهانی| بخش نخست" 
- image_path: "/assets/img/posts/8gSd-1.jfif" 
  title: "تصویر ۲. پیش‌نویس آغازین از گره‌ها، مسیرها و تلاقی آن‌ها در آسیای مرکزی" 
 
--- 
<p style="text-align: justify;">این نوشتار متشکل از چهار بخش و ناظر بر &laquo;مطالعۀ موضوعی ایکوموس و بخش&zwnj;های شرقی راه&zwnj;های ابریشم&raquo; خواهد بود که تیم ویلیامز[۱] آن را تدوین کرده است. بخش نخست پس از معرفی مطالعۀ موضوعی ایکوموس درخصوص بخش&zwnj;های شرقی راه ابریشم، به تبیین پیشینه، محدوده و رویکرد مطالعه و برآیند راهبرد ثبت زنجیره&zwnj;ای و فراملیتی راه&zwnj;های ابریشم در فهرست میراث جهانی یونسکو می&zwnj;پردازد. بخش دوم، در پی مباحثی شامل انتشار داده&zwnj;های مطالعۀ موضوعی و دیگر پروژه&zwnj;ها و مسائل مربوط به ایجاد یک جامعۀ پژوهشی بین&zwnj;المللی و بینامرزی است. بخش سوم به&zwnj;اختصار ماهیّت مسیرهای راه ابریشم در آسیای شرقی را بررسی و مسائلی در حوزۀ ارتباط مسیر خشکی و دریایی راه ابریشم را مطرح می&zwnj;کند.[۲] نهایتاً در بخش چهارم، ملزومات گسترش راهبرد ثبت راه&zwnj;های ابریشم به شرق آسیا واکاوی می&zwnj;شود و برخی از مسائل مربوط به مدیریت میراث، مطرح و گسترۀ مطالعۀ موضوعی بررسی می&zwnj;شود.</p>
<p style="text-align: justify;"><strong>محدوده و وسعت</strong></p>
<p style="text-align: justify;">هدف از &laquo;مطالعۀ موضوعی راه&zwnj;های ابریشم&raquo; این بود که راهبردی برای ثبت زنجیره&zwnj;ای و فراملیتی راه&zwnj;های ابریشم در فهرست میراث جهانی ایجاد کند. قرار بود که این مطالعه، به کلیّات موضوع معطوف شود و ابتدا بر اعضای اصلی پروژۀ بین&zwnj;المللی راه ابریشم در یونسکو (چین، پنج جمهوری آسیای مرکزی و افغانستان) تمرکز داشته باشد. امّا در عمل مطالعۀ موضوعی راه ابریشم منطقه&zwnj;ای از سمت شرقی ساحل دریای مدیترانه، از طریق آسیای غربی و آسیای مرکزی تا چانگ&zwnj;آن و لوایانگ در غرب چین مرکزی را در نظر گرفت؛ زیرا تمایلی روزافزون به ثبت جهانی راه&zwnj;های ابریشم پدیدار می&zwnj;شد (تصویر ۱). در این پژوهش، جز مسیرهای متعارف و شناخته&zwnj;شدۀ شرقی&zwnj;غربی، اهمیت مسیرهای شمالی&zwnj;جنوبی (متشکل از مسیرهایی مانند مسیرهای شمال دریای خزر، و به&zwnj;سمت جنوب از سرتاسرهیمالیا تا پاکستان و نپال و هند) نیز به رسمیت شناخته شده است.</p>
<p style="text-align: justify;">گسترۀ وسیع و بررسی اِجمالی این مطالعۀ موضوعی یک ضرورت بود. حدود ۶۰۰۰۰ کیلومتر مسیر از میان یک محدودۀ ۱۸۰۰۰۰۰۰ کیلومتری نقشه&zwnj;برداری شد. هزاران محوطه، شامل ایستگاه&zwnj;های بین&zwnj;راهی، قلعه&zwnj;ها، برج&zwnj;های دیدبانی، پل&zwnj;ها، شهرهای بازرگانی کوچک، کلان&zwnj;شهرها و ارسن&zwnj;های مذهبی برداشت و ترسیم شدند تا طرحی اجمالی و تطبیقی از ماهیت منابع باستان&zwnj;شناختی مربوط به راه&zwnj;های ابریشم در طول این محدودۀ وسیع حاصل شود.</p>
<p style="text-align: justify;">جمع&zwnj;آوری فهرستی کاملاً جامع از همۀ محوطه&zwnj;های راه ابریشم، از حوصلۀ این بررسی اِجمالی خارج بود، بررسی&zwnj;ای که عمدۀ آن در سال ۲۰۱۲ به انجام رسید. محوطه&zwnj;ها و مکان&zwnj;های بسیاری را می&zwnj;شود به این فهرست اضافه کرد و همچنین پیچیدگی بسیاری در نام&zwnj;گذاری، گاه&zwnj;شناسی و حتی موقعیت جغرافیایی ابتدایی بسیاری از محوطه&zwnj;ها وجود دارد (ویلیامز، ۲۰۱۴، ۱۹-۲۱). بااین&zwnj;حال مطالعۀ موضوعی توانست بنیانی برای همکاری آگاهانه میان کشورهای عضو و پژوهشگران راه ابریشم مهیا کند و همچنین، پایه&zwnj;ای برای مطالعۀ تطبیقی فراهم آورد تا متخصصان عرصه&zwnj;های علمی یا جغرافیایی مختلف بستر اطلاعاتی&zwnj;شان را گسترش داده یا آن را اصلاح کنند.</p>
<p style="text-align: justify;"><strong>داده&zwnj;ها</strong></p>
<p style="text-align: justify;">این مطالعۀ موضوعی برای دستیابی به آن هدف مقدماتی، در هر جا که امکانش فراهم بود از منابع موجود بهره برد، منابعی که پیش&zwnj;تر به&zwnj;صورت&zwnj;های رقومی، منابع ترسیمیِ نقشه&zwnj;ها، کتاب&zwnj;ها، مجلات و گسترۀ وسیعی از منابع اینترنتی منتشر شده بودند (ویلیامز، ۲۱۰۴، ۲۲-۲۷). هم&zwnj;چنین در این پژوهش تا حد امکان از فهرست آثار تاریخی هر کشور و نیز آثار پیشنهادی آن&zwnj;ها برای ثبت در فهرست میراث جهانی یونسکو استفاده شد. بسیاری از محوطه&zwnj;های پیشنهادشده برای ثبت جهانی در طی مراحل آغازین پروژۀ راه ابریشم یونسکو تدوین شده بودند که ارزیابی&zwnj;های مقدماتی هر کشور از محوطه&zwnj;های پراهمیت خودشان را نشان می&zwnj;دادند.</p>
<p style="text-align: justify;">نقشه&zwnj;های متعددی از راه&zwnj;های ابریشم منتشر شده است اما در غالب آن&zwnj;ها محدودۀ وسیعی از جاده&zwnj;ها در تک&zwnj;برگی به نمایش گذاشته شده و بنابراین، ناگزیر بسیار بزرگ&zwnj;مقیاس هستند. به&zwnj;همین&zwnj;دلیل نقشه&zwnj;های ارائه&zwnj;شده در اغلب کتاب&zwnj;ها به&zwnj;ندرت در مقیاس ۱:۱۰۰۰۰۰۰۰ و معمولاً از این هم بزرگ&zwnj;مقیاس&zwnj;تر هستند. حتی نقشه&zwnj;های حرفه&zwnj;ای، مانند نقشۀ راه&zwnj;های ابریشم باستانی ادیسه (ادیسه، ۲۰۱۱)، فقط بخش&zwnj;هایی از راه ابریشم را بررسی کرده&zwnj;اند که مقیاس آن&zwnj;ها در بهترین حالت ۱:۳۰۰۰۰۰۰ است. بدیهی است که در چنین مقیاسی جزئیات مسیرها مشخص و مکان محوطه&zwnj;ها دقیق نیست.</p>
<p style="text-align: justify;">بااین&zwnj;حال، نقشه&zwnj;هایی جزئی&zwnj;تر از مناطق به&zwnj;خصوصی موجود هستند،&zwnj; مانند اطلس آسیای مرکزی (برگل، ۲۰۰۳)، و بعضی مطالعات منطقه&zwnj;ای مانند پژوهش تحسین&zwnj;برانگیز سیرو (۱۹۴۹) دربارۀ کاروانسراهای ایران. تقدیر با بعضی کشورها یار بوده است که فرهنگنامۀ جغرافیایی دقیقی دارند، برای مثال کارهای مبسوط وارویک بال در افغانستان (بال، ۱۹۸۲). همچنین تعدادی کارهای رقومی ترکیبی وجود دارد مانند اثر ارزندۀ متیو کیولک در باب مسیرهای تجاری جهان کهن&nbsp;[۳] (OWATRAD).</p>
<p style="text-align: justify;">همۀ داده&zwnj;ها بااستفاده&zwnj;از سامانۀ اطلاعات جغرافیایی، در محیط نرم&zwnj;افزار ESRI ArcGIS، تدوین و ارائه شده&zwnj;اند. این داده&zwnj;ها امکان ارزیابی مسیرهای مختلف را در وضوح و پیچیدگی&zwnj;های متفاوت فراهم کرده&zwnj;اند. هدف آن بود که توپوگرافی پیچیده، منظرهای فرهنگی و طبیعی، که زمینۀ اساسی برای فهم ماهیت متفاوت راه&zwnj;های ابریشم در گذر زمان&zwnj;ها و فضاهاست، بهتر درک شود. بهره&zwnj;برداری از محیط&zwnj;زیست و آب نقش پررنگی در گسترش مسیرها و سکونت&zwnj;گاه&zwnj;ها در طول مسیر و نیز شکل&zwnj;گیری نظام&zwnj;های امپراطوری و جوامع مختلف، که در منظرهای متنوع این مسیر قدرت گرفتند، داشته&zwnj; است (ویلیامز، ۲۰۱۴، ۱۵-۱۸). پرواضح است که در هر راهبرد پیشنهادی&zwnj;ای، درک و دریافت این پیچیدگی ضروری است.</p>
<p style="text-align: justify;"><strong>گره&zwnj;ها، مسیرها و کریدور[۴]</strong></p>
<p style="text-align: justify;">رویکردی که در این مطالعۀ موضوعی (ویلیامز، ۲۰۱۴، ۲۷-۳۰؛ ویلیامز ۲۰۱۵) برای فائق آمدن بر این پیچیدگی اتخاذ شده است بر این مبنا قرار دارد:</p>
<p style="text-align: justify;">&nbsp;شناسایی گره&zwnj;های اصلی (در درجۀ اول شهرهای بااهمیت) &nbsp;شناسایی خطوط مسیرها درمیان این گره&zwnj;ها &nbsp;گسترده&zwnj;تر کردن این مسیرها برای نمایش &laquo;کریدورهای عبورومرور و تلاقی آن&zwnj;ها&raquo; ( که به یک خط ساده روی نقشه محدود نمی&zwnj;شود).</p>
<p style="text-align: justify;">شناسایی گره&zwnj;ها یک روش مشخص نداشت: در وهلۀ نخست قرار بود که منوط به مساحت شهر باشد؛ اما متوجه شدیم که وسعت یک شهر رابطۀ مستقیمی با میزان اهمیت آن ندارد. درعوض معیارهایی دیگر در میزان اهمیت گره&zwnj;ها مؤثر بودند، معیارهایی همچون: کاربری (اجرایی، نظامی، سیاسی)، ظرفیت زراعتی حومۀ شهر (که امکان پایداری جمعیتی را فراهم می&zwnj;کند)، ظرفیت تولیدی (شامل دسترسی به مواد خام)، موقعیت استراتژیک (مانند کنترل مسیرهای مشخصی)، و اهمیت ایدئولوژیکی (وابستگی مذهبی، ارتباط با حاکمان و بانیان و...).</p>
<p style="text-align: justify;">رسم مسیرها درمیان گره&zwnj;ها نیز پیچیدگی&zwnj;هایی داشت و حول حدود دانش ما از یک مکان یا محوطۀ مشخص می&zwnj;چرخید. بدیهی است که نواحی بهتر بررسی&zwnj;شده که محوطه&zwnj;های شناخته&zwnj;شدۀ بیشتری (از قبیل ایستگاه&zwnj;های بین&zwnj;راهی، قلاع، سکونتگاه&zwnj;های کوچک و...) دارند، اطلاعات بیشتری دربارۀ مسیرهای اصلی، ارتباطات و تلاقی راه&zwnj;ها ارائه می&zwnj;دهند. در بسیاری از قسمت&zwnj;های تحتِ&zwnj;پوشش این مطالعه، فقدان نسبی اطلاعات ناظر بر محوطه&zwnj;های کوچک&zwnj;تر مشهود بود. طبق آنچه در تصویر ۲ نمایش داده شده است رویکرد اتصالِ صرف نقطه&zwnj;ها به یکدیگر در میان گره&zwnj;های اصلی (خطوط سبز و آبی)، پیچیدگی&zwnj; مسیرها و مقیاس برخوردها را به&zwnj;طور وسیعی ساده&zwnj;سازی کرد. خطوط قرمز مسیرهای رقومی&zwnj;سازی&zwnj;شدۀ مطالعۀ موضوعی هستند که از توپوگرافی و مکان&zwnj;های محوطه&zwnj;های کوچک&zwnj;تر برای تهیۀ مسیری پیچیده&zwnj;تر بهره برده&zwnj;اند. سپس حریم (هاشورهای قرمزرنگ) این راه&zwnj;ها به&zwnj;اندازۀ سی کیلومتر از هر طرف ترسیم شد تا برخوردهای کریدورهای عبورومروربازنمایی شوند. غالب محوطه&zwnj;های برجسته در پایگاه داده در همین حریم جای می&zwnj;گیرند، اما در برخی نواحی،&zwnj; مثلاً در وادی فرغانه، باید حریم را وسیع&zwnj;تر گرفت. دیگر مسیرها، مانند مسیر کوهستانی&zwnj;ای که از تاش&zwnj;رباط می&zwnj;گذرد، در گام اول رقومی&zwnj;سازی از قلم افتادند که بعدتر به&zwnj;وضوح شناسایی و اضافه شدند.</p>
<p style="text-align: justify;">توپوگرافی این محدوده امری آشکار پراهمیت بود که دسترسی به تصاویر ماهواره&zwnj;ای (به&zwnj;خصوص ابزارهایی که به&zwnj;رایگان در گوگل&zwnj;ارث فراهم شده است)، موجب شد که طرحی کلی از بستر رودخانه&zwnj;ها، گردنه&zwnj;ها و گذرگاه&zwnj;های کوه&zwnj;ها و تپه&zwnj;ها فراهم شود. بااین&zwnj;حال، بسیاری از منظرها دائماً درگیر نوعی کاربری بوده&zwnj;اند و کشاورزی مدرن و پراکنش شهری امکان &laquo;خوانش&raquo; این منظرهای باستانی را دشوار کرده&zwnj;اند. همچنین پل&zwnj;ها و جاده&zwnj;های مدرن توجهات را مبذول مسیرهای جدیدی می&zwnj;کنند که از دل این زمین&zwnj;های پرقدمت عبور کرده&zwnj;اند.</p>
<p style="text-align: justify;">باتوجه به اینکه این مطالعه به نقشه&zwnj;برداریِ ۶۰۰۰۰ کیلومتر از مسیر، و بعدتر به حدود تقریباً ۱۰۰۰۰۰ کیلومتر از آن، انجامید زمان برای شناسایی مسیرها محدود بود. در بسیاری موارد، روند کار با اتصال نقطه&zwnj;ها به یکدیگر، یک گره اصلی به گره اصلی دیگر، آغاز شد و سپس همین خطوط ترسیم&zwnj;ها بعدتر به کار گرفته شدند تا با&zwnj;استفاده&zwnj;از محوطه&zwnj;ها و تصویرسازی&zwnj;های مدرن، دقت و پیچیدگی مسیر بین گره&zwnj;ها بیشتر شود (تصویر ۲). رسم مسیرها در بسیاری از جاها به&zwnj;صورت نسبتاً خامی باقی ماند. این موضوع موجب طرح مباحثی در حوزۀ استفاده مجدد و بهبود داده&zwnj;های مستخرج شد.</p>
<p style="text-align: justify;">با توجه به پیچیدگی ترسیم مسیرها، تمرکز بر هدف مطالعۀ موضوعی امری مهم بود: این مطالعۀ موضوعی یک پژوهش علمی یا دانشگاهی برای مطالعۀ مسیرها نبود، بلکه هدف از انجام آن، ایجاد بستری برای تصمیم&zwnj;گیری در حوزۀ ثبت راه&zwnj;های ابریشم در میراث جهانی و حفاظت از بقایای فرهنگی&zwnj;ای بود که اهمیت بین&zwnj;المللی دارند. آنچه در این بین حیاتی می&zwnj;نمود، نقشه&zwnj;برداری&zwnj;ای بود که بحث در باب اهمیت مناطق گوناگون در مسیر راه ابریشم را ممکن سازد. این امر از طریق شناسایی خطوط میان گره&zwnj;ها تحت عنوان کریدورها محقق می&zwnj;شد: رویکردی که رخصت چشم&zwnj;پوشی از تمرکز بر جای دقیق راه&zwnj;ها را داد. درعوض، هدف این پژوهش، فهم یک محور گسترده عبورومرور بود و مهم&zwnj;تر از آن، فهم تبعات این جابه&zwnj;جایی&zwnj;ها در پدیداری و رشد جوامع واقع در مسیرها بود. این پدیداری و رشد جوامع از دو منظر محقق می&zwnj;شده است: ساختمان&zwnj;سازی (مانند قلاع، برج&zwnj;های دیدبانی و کاروانسراها) که به زیرساخت&zwnj;های راه&zwnj;های ابریشم مرتبط هستند؛ و در حالتی عمومی&zwnj;تر مقیاس و ماهیّت سکونتگاه&zwnj;ها، باورهای مذهبی، سبک&zwnj;های معماری و... .</p>
<p style="text-align: justify;">برای دستیابی به این هدف، از جی&zwnj;آی&zwnj;اس استفاده کردیم تا حریم هر مسیر ترسیم و کریدوری وسیع&zwnj;تر در دو سمت خط ترسیم&zwnj;شده فراهم شود.[۵] پهناهای مختلفی را آزمودیم و دریافتیم که در غالب موارد، یک حریم ۳۰ کیلومتری از دو سمت مسیر ترسیم&zwnj;شده، که درمجموع کریدوری ۶۰ کیلومتری را ایجاد می&zwnj;کرد، پیچیدگی&zwnj; تلاقی&zwnj;های منظر راه را مدّنظر قرار می&zwnj;دهد. بدیهی است که در بعضی جاها، این گستره باید کم یا زیاد می&zwnj;شد تا ملاحظات توپوگرافیک و محیطی محلی، مانند راه&zwnj;های باریک کوه&zwnj;ها یا اراضی وسیع استپی، منظور شود. هدف این نبود که سازوکاری صلب و تجویزی ایجاد شود، بلکه مقصود ایجاد یک سازوکار سازگار و انطباق&zwnj;پذیر بود که امکان بازنمایی پیچیدگی&zwnj;های عبورومرور و تلاقی محورها را فراهم کند.</p>
<p style="text-align: justify;"><strong>راهبرد ثبت</strong></p>
<p style="text-align: justify;">مطالعۀ موضوعی پیچیدگی راه ابریشم و تنوع روش&zwnj;های انطباق، پی&zwnj;آیندها و گوناگونی تمدن&zwnj;های قرارگرفته در مسیرهای بسیاریش، را نمایان ساخت. این مطالعه سبب ایجاد یک راهبرد پیشنهادی شد که بر اساس آن، راه&zwnj;های ابریشم را باید برمبنای کریدورهای شناسایی&zwnj;شده از آن، به چند بخش مجزّای بیناملیّتی و مدیریت&zwnj;پذیرتر تقسیم کرد که به&zwnj;رغم این تقسیم، به عنوان یک مفهوم کلی به&zwnj;هم&zwnj;پیوسته است؛ زیرا منظورکردن تنوع آن برای درک ارزش خیره&zwnj;کنندۀ جهانی راه&zwnj;های ابریشم ضروری است.</p>
<p style="text-align: justify;">علاوه&zwnj;براین، این راهبرد طراحی شد تا فرایند ثبت جهانی راه&zwnj;ها را واقع&zwnj;گرایانه&zwnj;تر کند: به جای اینکه ۲۶ کشور با هم متحد شوند تا یک پرونده&zwnj;ثبتی بسیار حجیم را ارائه دهند، دو یا چند دولت همسایه هماهنگ می&zwnj;شوند تا یک یا چند کریدور را ثبت کنند. بدین&zwnj;ترتیب امکان پیش&zwnj;روی ثبت این پرونده&zwnj;ها با سرعت&zwnj;های مختلفی مهیّا می&zwnj;شود که به ظرفیت&zwnj;های محلی هر کریدور وابسته است و درعینِ&zwnj;حال باب همکاری&zwnj;های بین&zwnj;المللی، که محور اصلی این کنش قلمداد می&zwnj;شود، نیز باز است. این رویکرد را چین و قزاقستان و قرقیزستان در پروژۀ &laquo;راه&zwnj;های ابریشم: شبکۀ مسیرهای دالان چانگ&zwnj;ان تیان&zwnj;شان در سال ۲۰۱۴&raquo; به کار بستند که به ثمر نشست. دیگر پروژه&zwnj;ها نیز به&zwnj;خوبی پیش می&zwnj;روند.</p>
<p style="text-align: justify;">&nbsp;</p>
<div dir="ltr" style="padding-left: 80px;">1. Tim Williams</div>
<div style="padding-right: 80px;">۲. در این نوشتار عبارت راه&zwnj;های ابریشم که یک عبارت قدیمی است برای مسیرهای خشکی به&zwnj; کار رفته&zwnj;اند، و عبارت مسیرهای ابریشم بر بخش آسیای شرقی دلالت می&zwnj;کنند چراکه این بخش شامل مسیرهای خشکی و دریایی است.</div>
<div style="padding-right: 80px;">۳. رجوع کنید به: (<a href="http://www.ciolek.com/owtrad.html" target="_blank" rel="noopener">http://www.ciolek.com/owtrad.html</a> (Accessed January 2016</div>
<div style="padding-right: 80px;">۴. باریکه&zwnj;ای از یک راه که میان یک ناحیه یا یک کشور می&zwnj;گذرد تا به کشور دیگری برسد. چنان&zwnj;که در سال ۲۰۱۴ کریدور چانگان-تیان&zwnj;شان که از سه کشور چین و قزاقستان و قرقیزستان عبور می&zwnj;کرد در فهرست میراث جهانی یونسکو به ثبت رسید (م.).</div>
<div style="padding-right: 80px;">۵. &laquo;حریم&raquo; یا بافر مفهومی در جی&zwnj;آی&zwnj;اس است که برای ساخت محدوده یا حریمی در دو سمت هر خط به کار می&zwnj;رود. این مفهوم را نباید با مفهوم حریمِ آثار ثبتی و محوطه&zwnj;های تاریخی خلط کرد.</div>
<div style="padding-right: 80px;">&nbsp;</div>
<div style="padding-right: 80px;">تصویر ۱.&nbsp;محدودۀ وسیع مطالعۀ موضوعی ایکوموس درخصوص راه&zwnj;های ابریشم (ویلیامز، ۲۰۱۴)، نمایش راه&zwnj;های اصلی با رنگ قرمز و دیگر مسیرهای مهم با رنگ نارنجی</div>
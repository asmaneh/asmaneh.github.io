--- 
title: "معماری با صناعت یا صنعت" 
authors: z.nadimi 
types: blog 
featured: false
slug: dBivp 
--- 
<p>به نام خدا<br />چندی پیش در کش&zwnj;وقوس یک طراحی معماری سؤالاتی برایم مطرح شدند. سؤالاتی که در ساحت عمل طراحی متولد شدند ولی برای بالندگی&zwnj;شان لاجرم باید به ساحت نظر سفر می&zwnj;کردند تا در رفت&zwnj;وبرگشت میان این دو ساحت نهان&zwnj;هایی را آشکار کنند. این دغدغه این گونه آغاز شد:<br />با جمعی از دوستان برای یک پروژۀ معماری می&zwnj;خواستیم فضایی مخیل و&nbsp;لطیف&nbsp;بیآفرینیم. برای ایجاد لطافت و بلورین کردن فضا بر آن شدیم که مطابق آنچه از معماری خودمان آموخته بودیم، ماده را از سنگینی، تراکم و جسمانیتش بزداییم و لطافت و سبکی&zwnj;اش را آشکار کنیم. یعنی در عمل یکی از تصمیم&zwnj;های طراحی&zwnj;مان مشبک و متخلخل کردن فضا در مقیاس&zwnj;های مختلف شد. پس از ایجاد تخلخل در شاکلۀ کلی بنا، برای مشبک کردن اجزاء خرد مقیاس&zwnj;تر تنها ابزاری که داشتیم استفاده از لیزر به&zwnj;مثابۀ یک چاقوی بسیار بسیار برنده بود. ابزار جدیدی که به ما امکان می&zwnj;داد مشبک&zwnj;های فلزی و سنگی و ... بیآفرینیم. نمونه&zwnj;هایی بسیار فاخرتر و ظریف&zwnj;تر از اخلافشان.<br />ابزارهای جدید و تأثیر و تأثر آنها بر معماری باب اندیشیدن به نسبت میان تکنولوژی (Technology) و معماری (Architecture) را به روی ما گشود و هزاران سؤال از این میان رویید.<br />امیدوارم در این دفتر یادداشت بتوانم این سؤالات را تنقیح کنم شاید آغازی شود برای تحقیقی ژرف&zwnj;تر.<br />چه نسبتی میان ابزار و اثر هنری تولید شده با آن ابزار وجود دارد؟ آیا ابزار تنها بر محصول (اثر هنری) اثرگذار است یا بر نحوۀ اندیشیدن هنرمند هم اثر می&zwnj;گذارد؟<br />آیا صنعت &nbsp;امروز با صفت جهانی&zwnj;اش می تواند برای آفرینش هر معماری&zwnj;ای به کار گرفته شود؟ آیا می&zwnj;توان با در دست داشتن معیارهایی پاره&zwnj;هایی از صنعت جدید را انتخاب و گزینش کرد؟ یا&nbsp; آن کلی است واحد و تجزیه&zwnj;اش خیالی خام؟<br />آیا مصنوعات یک جامعه عصاره و آیینه جهان&zwnj;بینی و ایدئولوژی آنان&zwnj;اند یا از آنها استقلال دارند؟ آیا میوه و محصول یک نظام جهان&zwnj;شناختی را می&zwnj;توان از ریشه&zwnj;اش برید و در جای دیگر پروراند و چیز دیگری برداشت کرد؟ آیا شواهدی وجود دارد که فرهنگ ما در طول تاریخ خود چنین هاضمه&zwnj;ای داشته باشد؟<br />نسبت صنعت امروز با صناعت دیروز چگونه است؟ آیا این دو ذاتاً متعلق به دو نگاه جهان&zwnj;شناختی&zwnj;اند و بنابراین جمع ناشدنی&zwnj;اند&nbsp; یا از منظری دیگر بذرهایی که در اولی نطفه بوده در دومی میوه شده و لذا در جهاتی در امتداد هم هستند؟<br />آیا صنعت و تکنولوژی از علوم زاده می&zwnj;شوند یا از نیازهای بشری؟ آیا رابطۀ صنعت و علم و صناعت و حکمت در طول تاریخ یکسان بوده است؟ از منظر دیگر آیا صنعت مقدم بر نیازهاست یا مأخر؟ نسبت صنعت و رفاه چیست؟ آیا رفاه غایت صنعت است یا نتیجۀ آن؟ نسبت صناعت و رفاه چیست؟<br />نسبت صنعت و هنر چیست؟ آیا در دورۀ جدید غایت صنعت و هنر یکسان است؟ در گذشته نسبت صناعت و هنر چه بوده؟ آیا در دوران نامدرن صناعت و هنر در غایت مشترک بوده&zwnj;اند و اکنون از هم منفک شده&zwnj;اند یا هنوز هم با هم مشترک&zwnj;اند ولی آن غایت مشترک با غایت قبلی &nbsp;به&zwnj;کلی متفاوت است؟ به همین علت است که آفرینش هنر به معنای قدیمش با صنعت به معنای جدیدش مورد سؤال قرار می گیرد؟<br />آیا ممکن است صنعت امروز را برای آفرینش هنر به معنای دیروز به کار گیریم؟ آیا این کار به علت تفاوت غایت و تفاوت&zwnj;های دیگر صنعت امروز و هنر دیروز در خود تضادی ذاتی دارد؟ اگر بگوییم این گونه است پس در عمل راه چاره چیست؟ آیا تنها راه علاج، احیای صناعت است؟ اصلاً احیای تمام&zwnj;عیار صناعت شدنی است؟ آیا می&zwnj;شود صنعت را به مثابۀ ابزار در نظر گرفت؟ آیا صنعت ابزار است یا تولیدات صنعتی ابزارند؟ آیا اصلاً صاحب ابزار، ابزار را هدایت می&zwnj;کند؟ یا ابزار صاحب ابزار را؟ آیا تقدم و تأخر این دو تغییریافتنی نیست؟<br />آیا برای تکنولوژی که امروزه بی حد و مرز جلوه می&zwnj;کند حدی وجود دارد؟ این حد از کجا می&zwnj;آید؟ اصلاً آیا تکنولوژی حد زدنی است؟ معماری به علت ویژگی&zwnj;های ذاتی&zwnj;اش قلمرویی است که از یک سو با تکنولوژی قرابت ویژه&zwnj;ای دارد و از سوی دیگر با آن بسیار غریبه است. آیا از این ویژگی منحصر به فرد معماری می&zwnj;توان برای حد زدن به تکنیک استفاده کرد؟&nbsp;<br />ادامه دارد...<br />&nbsp;<br />&nbsp;</p>
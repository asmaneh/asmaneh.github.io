--- 
title: "از نقش چینیانه تا تاریخ معماریانه" 
authors: mirnezami 
types: blog 
featured: false
slug: zc8Cf 
--- 
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><em style="box-sizing: border-box;"><span lang="FA" style="box-sizing: border-box;">&nbsp;*</span></em>در پانزده شهریور ۱۴۰۱ نوشتهٔ زیر را برای انتشار به گردانندگان محترم کانال آسمانه فرستادم&zwnj;. بنابر ملاحظاتی قرار شد اندکی برای انتشارش صبر کنیم که از قضای روزگار، رخدادهای متعاقبْ موجبِ توقف موقت فعالیت&zwnj;های کانال آسمانه شد. بعد از گذشت بیش از یک سال دست&zwnj;اندرکاران محترم کانال تصمیم گرفتند این متن را برای انتشار در آسمانه آماده کنند. امیدوارم که خواندنش بتواند نکاتی را دربارهٔ معضلات رویکرد &laquo;خاستگاه&zwnj;جو&raquo; و اهمیت جسارت مترجمان در جعل معادل&zwnj;های بی&zwnj;سابقه روشن کند.&nbsp;</p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><em style="box-sizing: border-box;"><span lang="AR-SA" style="box-sizing: border-box;">در و دیوار و بوم و آستانه</span></em></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="AR-SA" style="box-sizing: border-box;"><em style="box-sizing: border-box;">نگاریده به نقش چینیانه</em></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;">-&nbsp;<span lang="AR-SA" style="box-sizing: border-box;">ویس و رامین، فخرالدین اسعد گرگانی</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">&nbsp;</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">چین سرزمینی است در شرق ایران و آنچه را منسوب به این سرزمین است، &laquo;چینی&raquo; می&zwnj;نامند؛ مانندِ آدم&zwnj;های چینی، زبان چینی، ظروف چینی و خودروهای چینی. بیاییم فرض کنیم مورخی بخواهد تاریخ این سرزمین را بنویسد. اگر او عنوان کتابش را &laquo;تاریخ چین&raquo; بگذارد،&zwnj; کسی بر او خرده نخواهد گرفت. حال، فرض کنیم مورخان اهل سرزمین چین (مورخان چینی)، تاریخ را به&zwnj;شیوه&zwnj;ای خاص می&zwnj;نویسند که با سایر سرزمین&zwnj;ها به&zwnj;کلی متفاوت است و نیز خیال کنیم مورخی بخواهد تاریخ سرزمینی را به&zwnj;&zwnj;شیوهٔ مختص مورخان چینی بنویسد. برای مثال، به&zwnj;جای اینکه تاریخ سرزمین چین را بنویسد، تاریخ ایران را به&zwnj;شیوهٔ مورخان چینی بنویسد. در این صورت، او باید نام کتابش را چه بگذارد؟</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">اگر او نام کتابش را &laquo;تاریخ چینی ایران&raquo; بگذارد، دو معضل پیش خواهد آمد. نخست اینکه، عنوان کتابش ایهام خواهد داشت؛ چون شاید کسی گمان کند موضوع کتابش تاریخ &laquo;ظروف چینی&raquo; است. دوم اینکه، تاریخ او منسوب به سرزمین &laquo;چین&raquo; نیست، بلکه منسوب به مکتب مورخان چینی است؛ و کلمهٔ &laquo;چینی&raquo; به&zwnj;تنهایی آن سبک و شیوهٔ منحصر به مورخان سرزمین چین را بیان نمی&zwnj;کند. ولی اگر مورخ فرضی ما نام کتابش را &laquo;تاریخ چینیانهٔ ایران&raquo; بگذارد چه؟ آیا معنی &laquo;تاریخ چینیانه&raquo; با &laquo;تاریخ چینی&raquo; یکسان است؟ آنچه از چینیانه می&zwnj;فهمم، همان است که فخرالدین اسعد گرگانی از چینیانه می&zwnj;فهمید: سرای شاهی در مرو را با نقشی به&zwnj;طرزِ نقش&zwnj;های خاص نگارگران چینی، تزئین کرده&zwnj;اند. &laquo;چینیانه&raquo; واژهٔ نامأنوس و غریبی است که کاربردی در زبان روزمره ندارد. با این حال، همچنان می&zwnj;توانیم معنی&zwnj;اش را به&zwnj;رغم گذشت حدود هزار سال از دورهٔ زندگی شاعر بفهمیم.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">چند دهه&zwnj;ای است که مورخانی در رشتهٔ معماری ظهور کرده&zwnj;اند که، &zwnj;درست یا غلط، معتقدند می&zwnj;توان تاریخ محیط مصنوع را از منظر خاص رشتهٔ معماری نوشت. آنان برای اینکه تمایز شیوهٔ تاریخ&zwnj;نگاری&zwnj;شان را از تاریخِ معماری (</span><span dir="LTR" style="box-sizing: border-box;">History of Architecture</span><span lang="FA" style="box-sizing: border-box;">)، یعنی تاریخی که موضوعش معماری است، نشان دهند، از عنوان &laquo;آرکیتکچرال هیستری&raquo; (</span><span dir="LTR" style="box-sizing: border-box;">Architectural History</span><span lang="FA" style="box-sizing: border-box;">) استفاده می&zwnj;کنند. باید به این نکته توجه داشت که منظور آن مورخان، نه تاریخی است که صرفاً موضوعش &laquo;معماری&raquo; است و نه &laquo;تاریخ معمارانه&raquo; که منسوب به معماران است؛ کسانی که اغلب درکی از تاریخ ندارند.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">حال برای فارسی&zwnj;زبانان این مسئله پیش می&zwnj;آید که چگونه تفاوت دو اصطلاح پیش&zwnj;گفته را در زبان فارسی نشان دهند؟ برای حل این مسئله، یکی از صاحب&zwnj;نظران ایرانی معادل &laquo;تاریخ معماریانه&raquo; را برای &laquo;آرکیتکچرال هیستری&raquo; پیش نهاده است؛ به&zwnj;خصوص در جایی که منظور نویسنده، رویکردِ خاص آن مورخان معماری به تاریخ&zwnj;نگاری معماری است. اما، از این معادل چند اشکال گرفته&zwnj;اند.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">یکی از نقدهای واردشده بر &laquo;معماریانه&raquo; این است که &laquo;انه&raquo; در &laquo;اصل&raquo; پسوندی قیدساز بوده است و با &laquo;کج&zwnj;فهمی&raquo; بدل به پسوندی صفت&zwnj;ساز شده است. در نگاه اول، به&zwnj;نظر می&zwnj;رسد که نکتهٔ این نقد، &laquo;قیدساز بودن پسوند&nbsp;</span><span dir="LTR" style="box-sizing: border-box;">&ldquo;</span><span lang="FA" style="box-sizing: border-box;">انه</span><span dir="LTR" style="box-sizing: border-box;">&rdquo;</span><span lang="FA" style="box-sizing: border-box;">&raquo; باشد. اما درواقع، نکتهٔ مهم آن در کلمهٔ &laquo;اصل&raquo; نهفته است. کسانی که با مباحث مربوط به تاریخ&zwnj;نگاری و فلسفهٔ تاریخ آشنا هستند، می&zwnj;دانند که جست&zwnj;وجوی &laquo;اصلِ&raquo; چیزها در این حوزه پیشینه&zwnj;ای طولانی دارد. به نظر می&zwnj;رسد منتقدی که اساس نقدش را بر اصل و ریشهٔ راستین کاربرد یک پسوند می&zwnj;گذارد، هنوز به پارادایمی سدهٔ نوزدهمی باور دارد که مطابق آن برای پی&zwnj;بردن به ماهیت هر چیز، باید به صورت اولیهٔ &zwnj;آن رجوع کرد. به بیان دیگر، گویی هر چیزی یک پروتوتایپ یا نمونهٔ نخستین دارد که می&zwnj;تواند گوهر راستین آن را به ما نشان می&zwnj;دهد. علت اینکه گفت&zwnj;وگو با چنین منتقدانی شاید هرگز به سرانجامی نرسد، این است که بحث با آنان نه در سطح جزئیات زبان&zwnj;شناختی، بلکه در سطح تفاوت&zwnj;های بنیادین در پارادایم&zwnj;ها است.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">از قضا، این پارادایمِ ریشه&zwnj;جو و اصل&zwnj;جو، در تاریخ&zwnj;نگاری معماری نیز مابه&zwnj;ازایی دارد. برای مثال، &zwnj;برخی از مورخان سدهٔ نوزدهمی معماری برای کشف معنای راستین معماری، &laquo;کلبهٔ اولیه</span><span dir="LTR" style="box-sizing: border-box;">&zwnj;</span><span lang="FA" style="box-sizing: border-box;">ای&raquo; را متصور بودند. اما امروزه می&zwnj;دانیم که معماری یک خاستگاه مشخص و مشترک ندارد و حتی اگر خاستگاه مشترکی هم وجود داشت، لزوماً نمی&zwnj;توانست معنای آنچه را که امروز معماری می&zwnj;نامیم، برای ما روشن کند. زیرا تاریخ هر چیز پر از تطور و گسست&zwnj; است. اگر منطق ریشه&zwnj;جو را تا انتهایش پیش ببریم، برای فهم گوهر راستین معماری، نه از خانه&zwnj;های اولیهٔ آریایی&zwnj;نژادان، بلکه همچون نولد ایگنترِ<a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_edn2" name="_ednref2"><span dir="LTR" style="box-sizing: border-box;">[۱]</span></a>&nbsp;انسان&zwnj;شناس، از لانهٔ &laquo;اورانگوتان&raquo; سر در خواهیم آورد (تصویر ۱).<a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_edn3" name="_ednref3"><span dir="LTR" style="box-sizing: border-box;">[۲]</span></a></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;"><span dir="LTR" style="box-sizing: border-box;"><img style="box-sizing: border-box; vertical-align: middle; border-style: none; display: block; margin-left: auto; margin-right: auto;" src="https://raw.githubusercontent.com/asmaneh/asmaneh.github.io/master/assets/img/posts/hRsDf-1.png" alt="" width="340" height="442" /></span></span></p>
<p style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;" align="center">&nbsp;</p>
<p dir="RTL" style="box-sizing: border-box; margin-top: 0px; margin-bottom: 1rem; text-align: center; color: #212529; font-family: Calibri, Arial; font-size: 16px; background-color: #ffffff;" align="center"><span lang="AR-SA" style="box-sizing: border-box;">تصویر&nbsp;</span><span lang="AR-SA" style="box-sizing: border-box;">۱</span>&nbsp;<span lang="FA" style="box-sizing: border-box;">اورانگوتان جوان در حال ساختن لانه&zwnj;اش بر درخت فوفل کاتچو</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: center; color: #212529; font-family: Calibri, Arial; font-size: 16px; background-color: #ffffff;" align="center"><span lang="FA" style="box-sizing: border-box;">(</span><span dir="LTR" lang="EN-GB" style="box-sizing: border-box;">Galdikas-Brindamour/ Brindamour, 1975&nbsp;</span><span dir="LTR" lang="EN" style="box-sizing: border-box;">as cited in Egenter, 2006</span><span lang="FA" style="box-sizing: border-box;">)</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">نیچه و بعد از او، فوکو، به&zwnj;زیبایی،&zwnj; این پارادایم خاستگاه&zwnj;جو را به&zwnj;سخره گرفته&zwnj;اند:</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff; padding-right: 40px;"><span lang="AR-SA" style="box-sizing: border-box;"><em style="box-sizing: border-box;">دوست داریم فكر كنیم كه چیزھا در آغازشان كامل بوده&zwnj;اند؛ و از دستانِ خالق یا در روشنایى بی&zwnj;سایهٔ نخستینْ بامداد، درخشان بیرون آمده&zwnj;اند. خاستگاه، همواره پیش از ھبوط، پیش از بدن، پیش از جھان و زمان است؛ خاستگاه در كنار خدایان است، و برای روایتِ آن همواره سرود پیدایش خدایان خوانده مى&zwnj;شود. اما آغازِ تاریخى فرودست است. نه در معناى فروتنانه یا محتاطانه، ھمچون قدم&zwnj;ھاى كبوتر، بلكه درمعناى مضحك و مطایبه&zwnj;گون و مناسب برای شكستن تمام خودپسندی&zwnj;&zwnj;ها :&laquo;با نشان&zwnj;دادن تولد الهى انسان، درصدد بودیم احساس فرمانروایى انسان را برانگیزیم؛ این راه اكنون منع شده است؛ چون در دروازهٔ آن میمون ایستاده است.&raquo;</em><a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_edn4" name="_ednref4"><span dir="LTR" style="box-sizing: border-box;"><span lang="EN-GB" style="box-sizing: border-box;">[۳]</span></span></a></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">اشکال دوم &laquo;معماریانه&raquo; این است که، همانند چینیانه، به گوش مخاطب آشنا نیست. در پاسخ به این اشکال می&zwnj;توان گفت که مگر یکصد سال پیش واژگانی چون &laquo;هواپیما&raquo; یا &laquo;تراکنش&raquo; مأنوس بوده&zwnj;اند. چندی پیش، در مطالعاتم به اصطلاح ترنس&zwnj;نشنال (</span><span dir="LTR" style="box-sizing: border-box;">Transnational</span><span lang="FA" style="box-sizing: border-box;">) برخوردم. با توجه به اینکه معنی ترنس&zwnj;نشنال، واژهٔ مأنوس و آشناترِ &laquo;فَراملی&raquo; نیست، آیا استفاده از &laquo;تَراملی&raquo; ایرادی دارد؟ بعید می&zwnj;دانم تراملی به گوش عموم آشنا باشد. با این حال، اگر به خود زبان مبدأ نیز بنگریم، متوجه خواهیم شد که واژهٔ &laquo;ترنس&zwnj;نشنال&raquo; تازه از دههٔ ۱۹۶۰ متداول شده است و از نظر قدمتِ کاربرد به پای واژهٔ آشنای &laquo;اینترنشنال&raquo; نمی&zwnj;رسد (تصویر ۲). بنابراین، طبیعی است که &laquo;تراملی&raquo; در قیاس با &laquo;بین&zwnj;المللی&raquo; نامأنوس باشد.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;"><img style="box-sizing: border-box; vertical-align: middle; border-style: none; display: block; margin-left: auto; margin-right: auto;" src="https://raw.githubusercontent.com/asmaneh/asmaneh.github.io/master/assets/img/posts/hRsDf-2.jpg" alt="" width="465" height="397" /></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;" align="center">&nbsp;</p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;" align="center">&nbsp;</p>
<p dir="RTL" style="box-sizing: border-box; margin-top: 0px; margin-bottom: 1rem; text-align: center; color: #212529; font-family: Calibri, Arial; font-size: 16px; background-color: #ffffff;" align="center"><span lang="AR-SA" style="box-sizing: border-box;">تصویر</span>&nbsp;<span dir="LTR" lang="EN-GB" style="box-sizing: border-box;">۲</span><span lang="FA" style="box-sizing: border-box;">&nbsp;مقایسهٔ میزان کاربرد دو واژهٔ ترنس&zwnj;نشنال و اینترنشنال در طول زمان (منبع: گوگل)</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">اشکال سوم &laquo;معماریانه&raquo; را دکتر قیومی عزیز در حاشیه&zwnj;ای که بر نوشته&zwnj;ام گذاشته&zwnj;اند، به&zwnj;خوبی توضیح داده&zwnj;اند:</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff; padding-right: 40px;"><em style="box-sizing: border-box;"><span lang="FA" style="box-sizing: border-box;">اشکال زبانی&zwnj;ای که &laquo;معماریانه&raquo; دارد از جهتی وارد است؛ زیرا معماری در یک حالت صفت است و نباید به صفتْ پسوندِ صفت&zwnj;ساز افزود. پاسخ این اشکال این است که اولاً معماری در معنایی که امروزه به کار می&zwnj;بریم صفت نیست (در گذشته گاهی در مقام صفت ــ منسوب به &laquo;معمار&raquo; ــ به&zwnj;کار می&zwnj;رفته و گاهی در مقام اسم). امروزه معماری را در بیشتر موارد در مقام اسم به&zwnj;کار می&zwnj;بریم. در این صورت، می&zwnj;توانیم آن را به منزلۀ کلی واحد (نه ترکیبی از &laquo;معمار&raquo; و &laquo;ی&raquo;) تلقی کنیم و به آن پسوند &laquo;انه&raquo; بیفزاییم. راه دیگر این است که به جای پسوند &laquo;انه&raquo;، از پسوند &laquo;یک&raquo; استفاده کنیم (مثل تار+یک = تاریک یا نزد+یک = نزدیک). این کار را در ترجمه&zwnj;های کتاب&zwnj;های عکاسی کرده&zwnj;اند و مثلاً به جای عکاسانه گفته&zwnj;اند عکاسیک. این هم البته پذیرفتنی است که به جای معماریانه بگوییم معماریک. البته حسن معماریانه یکی گویاتر بودنش است و دیگری شباهت کمترش به ترکیب&zwnj;های انگلیسی.</span></em></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">شاید برای کسانی این پرسش پیش بیاید که چرا در برابر اینکه آرکیتکچرال هیستری را هم &laquo;تاریخ معماری&raquo; ترجمه کنیم، مقاومت می&zwnj;کنیم. مگر این معادل چه اشکالی دارد؟ اجتناب از جعل معادلی برای آرکیتکچرال هیستری، مانعی بر سر راه ترجمهٔ متن&zwnj;های تخصصی ایجاد می&zwnj;کند. برای نمونه، به جمله&zwnj;های زیر دقت کنید:</span></p>
<p dir="ltr" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff; padding-left: 40px;"><span lang="EN-GB" style="box-sizing: border-box;">However, relegating architectural history to simply another category of history like the history of plants,</span>&nbsp;<span lang="EN-GB" style="box-sizing: border-box;">coins, food, automobiles, airplanes, etc. would be an oversimplification. From</span>&nbsp;<span lang="EN-GB" style="box-sizing: border-box;">this standpoint, the distinction between &lsquo;history of architecture&rsquo; and &lsquo;architectural</span>&nbsp;<span lang="EN-GB" style="box-sizing: border-box;">history&rsquo; is not a twisted way of saying the same thing but carries a</span>&nbsp;<span lang="EN-GB" style="box-sizing: border-box;">more profound implication.</span>&nbsp;<a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_edn5" name="_ednref5"><span dir="RTL" lang="FA" style="box-sizing: border-box;"><span dir="LTR" style="box-sizing: border-box;"><span lang="EN-GB" style="box-sizing: border-box;">[4]</span></span></span></a></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">اگر مترجمی بخواهد جمله&zwnj;های بالا را به&zwnj;پیروی از کسانی که مخالف تفکیک &laquo;تاریخ معماری&raquo; از &laquo;تاریخ معماریانه&raquo; هستند، ترجمه کند،</span>&nbsp;<span lang="AR-SA" style="box-sizing: border-box;">به&zwnj;احتمال، جملهٔ دوم چنین صورتی خواهد داشت:</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff; padding-right: 40px;"><span lang="AR-SA" style="box-sizing: border-box;"><em style="box-sizing: border-box;">از این منظر، با تمایزگذاری میان &laquo;تاریخ معماری&raquo; و &laquo;تاریخ معماری&raquo;، همان حرف را به&zwnj;شیوه&zwnj;ای پیچیده بازگو نکرده&zwnj;ایم، بلکه این تمایز حامل دلالت&zwnj;های عمیق&zwnj;تری است.</em></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="AR-SA" style="box-sizing: border-box;">در ترجمهٔ بالا، مترجم فرضی ما با پرهیز از کاربرد &laquo;تاریخ معماریانه&raquo; یا &laquo;تاریخ معماریک&raquo;، در حقیقت، منظور نویسنده را وارونه ترجمه کرده است. چون &laquo;تاریخ معماری&raquo; نمی&zwnj;تواند بازگویی پیچیدهٔ &laquo;تاریخ معماری&raquo; باشد. از آنجا که در ترجمهٔ فارسی تمایزی بین &laquo;</span><span lang="FA" style="box-sizing: border-box;">هیستری آو آرکیتکچر</span><span lang="AR-SA" style="box-sizing: border-box;">&raquo; و &laquo;آرکیتکچرال هیستری&raquo; ایجاد نشده است، جملهٔ بالا مهمل به نظر می&zwnj;رسد. البته پرهیز مترجم خیالی ما از کاربرد معادلی اختصاصی برای &laquo;آرکیتکچرال هیستری&raquo; شاید فقط اشتباهی در ترجمه نباشد، بلکه مخالفتی باشد با اینکه &laquo;هیستری آو آرکیتکچر&raquo; از &laquo;آرکیتکچرال هیستری&raquo; متمایز است. اگر این فرض صحیح باشد، به نظر می&zwnj;رسد مترجم ما پا را از مقام مترجمی فراتر گذاشته و در زمینه&zwnj;ای تخصصی صاحب&zwnj;نظر شده است که شاید اصلاً صلاحیتش را نداشته باشد.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">زبان همانند جامعه همواره در حال تغییر است و ما مجبوریم برای پدیده&zwnj;های نوظهور واژگانی نو بسازیم. اگر از این تلاش دست بکشیم، به نویسه&zwnj;گردانی دائمی واژگان نو روی خواهیم آورد. در نهایت، روزی خواهد رسید که بیشتر از اینکه با واژگان فارسی جمله بسازیم، با واژگان انگلیسی یا شاید هم چینی مشغول جمله&zwnj;سازی خواهیم بود.</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;"><span style="box-sizing: border-box; font-weight: bolder;">پی&zwnj;نوشت&zwnj;</span></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">- از آقای دکتر قیومی عزیز بسیار ممنونم که یادداشت بنده را خواندند و بر آن حاشیه نوشتند. ایشان توصیه کردند که مخاطبان برای آشنایی با &laquo;تسامح گستردهٔ زبان فارسی در استفاده از پسوندها، از جمله&nbsp;</span><span dir="LTR" style="box-sizing: border-box;">&ldquo;</span><span lang="FA" style="box-sizing: border-box;">انه</span><span dir="LTR" style="box-sizing: border-box;">&rdquo;</span><span lang="FA" style="box-sizing: border-box;">&raquo; کتاب زیر را ببینند:</span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;"><em style="box-sizing: border-box;">علی رواقی. فرهنگ پسوند در زبان فارسی. تهران: فرهنگستان زبان و ادب فارسی، ۱۳۹۱.</em></span></p>
<p dir="RTL" style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;"><span lang="FA" style="box-sizing: border-box;">- بدیهی است هر مترجمی مسئول ترجمهٔ خودش است. قرار گرفتن نام و نام&zwnj;خانوادگی مترجم در پای ترجمه&zwnj;های کانال و سایت آسمانه، برای این است که مخاطبان بدانند چه متنی را چه کسی ترجمه کرده است. رفتار پسندیده این است که اگر شخصی بر ترجمه&zwnj;ای نقدی دارد، ابتدا نام مترجم را ببیند و او را به چوب ترجمهٔ فرد دیگری نزند. افزون بر این،&nbsp;</span><span lang="AR-SA" style="box-sizing: border-box;">اگر مترجمی، برای گزینش معادلی، به داریوش آشوری یا میرشمس&zwnj;الدین ادیب سلطانی اقتدا کند، این کار او لزوماً کلیت ترجمه&zwnj;اش را بی&zwnj;اعتبار نمی&zwnj;کند. مترجمان متبحر در رشتهٔ معماری انگشت&zwnj;شمارند و خبری هم از نقد ترجمه در این عرصه به گوش نمی&zwnj;رسد. کاش منتقد به خود زحمت دهد و ترجمه&zwnj;های معماری را با متون اصلی مقابله کند و نقدی بر آن بنویسد، تا من و سایر علاقه&zwnj;مندان به ترجمهٔ متون معماری، در کنار ادب&zwnj;آموزی، از ایشان ترجمه هم یاد بگیریم</span><span dir="LTR" lang="EN-GB" style="box-sizing: border-box;">.</span></p>
<p style="box-sizing: border-box; margin-top: 0px; margin-bottom: 1rem; text-align: justify; color: #212529; font-family: Calibri, Arial; font-size: 16px; background-color: #ffffff;">&nbsp;</p>
<div style="box-sizing: border-box; color: #212529; font-family: Calibri, Arial; font-size: 16px; background-color: #ffffff;">
<div id="edn1" style="box-sizing: border-box;">
<p dir="RTL" style="box-sizing: border-box; margin-top: 0px; margin-bottom: 1rem; text-align: justify;">&nbsp;</p>
</div>
<div id="edn2" style="box-sizing: border-box;">
<p dir="ltr" style="box-sizing: border-box; margin-top: 0px; margin-bottom: 1rem; text-align: justify;"><a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_ednref2" name="_edn2"><span lang="EN-GB" style="box-sizing: border-box;">[1]</span></a>&nbsp;Nold Egenter</p>
</div>
<div id="edn3" style="box-sizing: border-box;">
<p dir="ltr" style="box-sizing: border-box; margin-top: 0px; margin-bottom: 1rem; text-align: justify;"><a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_ednref3" name="_edn3"><span lang="EN-GB" style="box-sizing: border-box;">[2]</span></a><span lang="EN-GB" style="box-sizing: border-box;">&nbsp;Egenter, N. (2006). Anthropology of habitat and architecture. Context: Built, Living and Natural, 3(1), 16&ndash;31.</span></p>
</div>
<div id="edn4" style="box-sizing: border-box;">
<p dir="RTL" style="box-sizing: border-box; margin-top: 0px; margin-bottom: 1rem; text-align: justify;"><a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_ednref4" name="_edn4"><span lang="AR-SA" style="box-sizing: border-box;"><span dir="LTR" style="box-sizing: border-box;"><span lang="EN-GB" style="box-sizing: border-box;">[۳]</span></span></span></a><span lang="AR-SA" style="box-sizing: border-box;">&nbsp;فوکو، م. (</span><span lang="FA" style="box-sizing: border-box;">۱۳۸۱).&nbsp;</span><span lang="AR-SA" style="box-sizing: border-box;">نیچه، تبارشناسی، تاریخ. در ل. کهون (ویراستار.)، و ن. سرخوش و ا. جهاندیده (مترجمان.)، متن&zwnj;هایی برگزیده از مدرنیسم تا پست&zwnj;مدرنیسم (صص.</span>&nbsp;<span lang="FA" style="box-sizing: border-box;">۳۷۳ -۳۹۵).&nbsp;</span><span lang="AR-SA" style="box-sizing: border-box;">نشر نی.</span></p>
</div>
<div id="edn5" style="box-sizing: border-box;">
<p dir="ltr" style="box-sizing: border-box; margin-top: 0px; margin-bottom: 1rem; text-align: justify;"><a style="box-sizing: border-box; color: #0645ad; background-color: transparent; line-height: 1.6; text-decoration-line: none !important;" title="" href="file:///C:/Users/Dena/Downloads/%D8%A7%D8%B2%20%D9%86%D9%82%D8%B4%20%DA%86%DB%8C%D9%86%DB%8C%D8%A7%D9%86%D9%87%20%D8%AA%D8%A7%20-%D8%AA%D8%A7%D8%B1%DB%8C%D8%AE%20%D9%85%D8%B9%D9%85%D8%A7%D8%B1%DB%8C%D8%A7%D9%86%D9%87%20%D9%88%DB%8C%D8%B1%D8%A7%D8%B3%D8%AA%20%D8%AF%D9%88%D9%85%20(1).docx#_ednref5" name="_edn5"><span lang="EN-GB" style="box-sizing: border-box;">[4]</span></a>&nbsp;<span dir="RTL" lang="EN-GB" style="box-sizing: border-box;">&nbsp;</span>G&uuml;ven, S. (2006). Frontiers of fear: Architectural history, the anchor and the sail. In Rethinking Architectural Historiography (pp. 94-102). Routledge<span dir="RTL" lang="FA" style="box-sizing: border-box;">.</span></p>
</div>
</div>
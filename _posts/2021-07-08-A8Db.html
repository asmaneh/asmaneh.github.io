--- 
title: "نقد معماری معاصر ایران- سفارت‌خانه‌های جمهوری اسلامی| نیّر طهوری" 
authors: asmaneh 
types: bap 
categories: book 
tags: فرهاد احمدی,داراب دیبا,علی‌اکبر صارمی,سیدهادی میرمیران,حسین شیخ‌زین‌الدین,ایرج کلانتری,نیر طهوری,معماری معاصر ایران,معماری و نقد 
featured: false
featureImg: "/assets/img/posts/A8Db.jpg" 
slug: A8Db 
gallery: 
- image_path: "/assets/img/posts/A8Db.jpg" 
  title: "نقد معماری معاصر ایران- سفارت‌خانه‌های جمهوری اسلامی| نیّر طهوری" 
 
--- 
<p>کتاب حاضر اولین مجلد از طرح پژوهشی دوجلدی با موضوع نقد معماری معاصر ایران در بخش ساختمان&zwnj;های دولتی است که به نقد و بررسی مهم&zwnj;ترین پروژۀ معماری دولتی ایران، یعنی سفارتخانه&zwnj;های جمهوری اسلامی، می&zwnj;پردازد. این کتاب به معرفی و ارزیابی اندیشه و نظر و کوشش&zwnj;های عملی شش تن از برجسته&zwnj;ترین معماران معاصر ایران برای طراحی و اجرای ساختمان&zwnj;های نمایندگی جمهوری اسلامی در خارج از کشور اختصاص دارد.</p>
<p>مطالعه در &laquo;معماری معاصر ایران&raquo; با موضوع خاص &laquo;سفارتخانه&zwnj;های جمهوری اسلامی&raquo; رخداد مهمی در عرصه فعالیت&zwnj;های نظری معماری است. آنچه در این کتاب ارائه شده است اطلاعات ارزشمندی در اختیار پژوهشگران و منتقدان و فعالان عرصه&zwnj; معماری قرار می&zwnj;دهد. از این روی می&zwnj;تواند مورد توجه ناقدان معماری باشد که آثار معرفی&zwnj;شده را بر پایه یکی از رویکردها و روش&zwnj;های مرسوم نقد تجزیه و تحلیل کنند. با وجود آنکه پروژه طراحی دفاتر نمایندگی ایران در خارج از کشور، از مهم&zwnj;ترین پروژه&zwnj;های معماری معاصر ایران پس از انقلاب اسلامی بوده است، تقریباً هیچ&zwnj;گاه چنین جامع و روشن به آن پرداخته نشده است.</p>
<p>این کتاب در سه بخش و پنج فصل به معماری معاصر ایران و ویژگی&zwnj;های آن و همچنین به معرفی طراحان و معماران و طرح&zwnj;های منتخب آنها پرداخته است: فرهاد احمدی، سفارتخانه، کنسولگری و اقامتگاه سفیر در کره جنوبی، و سفارتخانه و کنسولگری سوئد؛ داراب دیبا، سفارتخانه برلین؛ حسین شیخ&zwnj;زین&zwnj;الدین، سفارتخانه توکیو؛ علی&zwnj;اکبر صارمی، سفارتخانه و کنسولگری تیرانا؛ ایرج کلانتری، سفارت ایران در تاجیکستان؛ و اقامتگاه سفیر در ایروان ارمنستان و سفارتخانه و اقامتگاه سفیر در گرجستان؛ سیدهادی میرمیران، سفارتخانه و سرکنسولگری در تایلند و سرکنسولگری جمهوری اسلامی ایران در فرانکفورت آلمان، و سفارت ایران در زیمبابوه.</p>
<p>در این کتاب ۳۵۰ تصویر منتخب از معماری بناهایی چون ساختمان&zwnj;های اداری، سفارتخانه&zwnj;ها، سرکنسولگری&zwnj;ها، موزه&zwnj;ها، مراکز فرهنگی، غرفه&zwnj;های ایران در اكسپوها و نمایشگاه&zwnj;ها، از سال ۱۳۱۷ تا ۲۰۱۵، ارائه شده است.</p>
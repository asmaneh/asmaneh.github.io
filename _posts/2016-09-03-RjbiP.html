--- 
title: "هستان‌شناسی معماری منظر: تفکر دربارۀ معماری منظر از طریق پیوند واژه‌ها" 
authors: rasooliyazdi 
types: blog 
tags: هستان‌شناسی,معماری منطر,آزاده رسولی,مطالعات معماری ایران,آسمانه,تاریخ معماری 
featured: false
slug: RjbiP 
gallery: 
- image_path: "/assets/img/posts/RjbiP-1.jpg" 
  title: "نمایش گرافیکی هستان‌شناسی معماری منظر با استفاده از نرم‌افزار گفی." 
- image_path: "/assets/img/posts/RjbiP-2.jpg" 
  title: "زیر کلاس‌ها و روابط کلاس Basic Element بر اساس هستان‌شناسی معماری منظر." 
- image_path: "/assets/img/posts/RjbiP-3.jpg" 
  title: "نقشه ذهنی ترسیم شده بر اساس روابط کلاس Basic Element در هستان‌شناسی منظر با استفاده از نرم‌افزار iMindMap." 
 
excerpt: "صاحب‌نظران همواره بر اهمیتِ داشتن تفکر جامع، کل‌گرا و سیستمی در حوزه طراحی منظر تأکید داشته‌اند. تفکری که در آن محیط به صورت یک سیستم در نظر گرفته می‌شود و اجزا، روابط و واکنش‌های میان اجزای آن اهمیت دارد." 
--- 
<div>
<div>
<p>صاحب&zwnj;نظران همواره بر اهمیتِ داشتن تفکر جامع، کل&zwnj;گرا و سیستمی در حوزه طراحی منظر تأکید داشته&zwnj;اند. تفکری که در آن محیط به صورت یک سیستم در نظر گرفته می&zwnj;شود و اجزا، روابط و واکنش&zwnj;های میان اجزای آن اهمیت دارد. با بسط روزافزون دانش بشری، متخصص در حوزه منظر با حجم قابل توجهی از اطلاعات و مقولات مواجه است، مقولاتی مانند: مسائل زیست محیطی، اقتصادی، تاریخی، فرهنگی، اجتماعی، روان&zwnj;شناسی و غیره. مشخص کردن و طبقه&zwnj;بندی این مقولات و همچنین &laquo;کشف&raquo; رابطه بین آنها می&zwnj;تواند طراح منظر را در فرایند تفکر یاری کند. ظرفیت حافظه انسان در بازیابی اطلاعات محدود است؛ درحالی که غفلت و نادیده گرفتن آن، می&zwnj;تواند کیفیت و ارزش نتیجه نهایی را در طراحی و پژوهش کاهش دهد. سؤال اینجاست که با توجه به حجم اطلاعات و خواسته&zwnj;ها، چگونه باید فرایند تفکر را پیش بریم تا نتیجه عقلانی&zwnj; و نسبتاً جامعی حاصل شود؟</p>
<br />
<p>&nbsp;</p>
<br />
<p>در برخورد با منظر به عنوان یک سیستم، پی&zwnj;می&zwnj;بریم که مقولات مطرح در آن، بر هم تأثیر می&zwnj;گذارند و با یکدیگر در رابطه هستند. بیان هر مقوله در قالب یک &laquo;واژه&raquo; یا ترکیبی از واژه&zwnj;ها و کشف و تدوین روابط معنایی بین این مقولات، شبکه&zwnj;ای از واژگان را به دست می&zwnj;دهد که به طراح کمک می&zwnj;کند تا بر اساس ربطِ واژگان، مسیر تفکر خود را اعم از تفکر طراحی و تفکر در پژوهش، پی بگیرد و بازده بخشی از این فرایند را افزایش دهد؛ این شبکه&zwnj; می&zwnj;تواند سر نخ&zwnj;هایی را برای تفکر ارائه دهد. ذهن با استفاده از زبان و از طریق روابط معنایی میان واژه&zwnj;ها، جهان را &laquo;بازنمایی&raquo; می&zwnj;کند و تفکر بر این بازنمایی استوار است. انسان از طریق واژگان و پیوند مفاهیم، می&zwnj;اندیشد. تقویت زبان و تدوین روابط معنایی میان مفاهیم می&zwnj;تواند ذهن را در این بازنمایی و در پی آن در فرآیند تفکر یاری کند.</p>
<br />
<p>&nbsp;</p>
<br />
<p>زبان با تفکر در ارتباط است، حلقه اتصال زبان و تفکر، معنا است. زیرا ذهن از طریق روابط معنایی میان کلمات، جهان را بازنمائی می&zwnj;کند و این بازنمایی را پایه تفکر قرار می&zwnj;دهد. علوم رایانه، با استفاده از شبکه&zwnj;های معنایی می&zwnj;تواند ساختار ذهن را در رایانه، مدل سازی و زبان را به واسطه معنا، مبنای بازنمایی جهان قرار دهند (در اجزا و روابط). حاصل این بازنمائی می&zwnj;تواند به فرایندهای ذهنی کاربران این مدل&zwnj;ها کمک کند. مانند نقشه یک ساختمان که بازنمایی کالبد فیزیک آن روی کاغذ است و می&zwnj;تواند مراجعه کننده را در یافتن مسیر مورد نظرش راهنمایی کند. یکی از انواع این شبکه&zwnj;های معنایی، هستان&zwnj;شناسی نام دارد.</p>
<br />
<p>&nbsp;</p>
<br />
<p>&laquo;هستان&zwnj;شناسی&raquo;[1] شبکه&zwnj;ای از &laquo;مفاهیم&raquo; و &laquo;روابط&raquo; بین آنها است. هستان&zwnj;شناسی&zwnj;ها حوزه&zwnj;های دانش را بازنمایی می&zwnj;کنند. اهمیت آن، در تأکیدی است که بر نوع ارتباط بین مفاهیم دارد و از این جهت با رده&zwnj;بندی و دایره&zwnj;المعارف متفاوت است. ساختار هستان&zwnj;شناسی به گونه&zwnj;ای است که می&zwnj;تواند به عنوان یک ابزار کارآمد، در دسته&zwnj;بندی&nbsp; مفاهیم و کشف ارتباط بین مقولات کارگشا باشد. نتیجه کار، ابزاری&nbsp; برای مدیریت دانش[2] در فرایند تفکر درباره معماری منظر و ایجاد یک پایگاه دانش[3] خواهد بود. این مدل، علاوه بر طراحی می&zwnj;تواند در پژوهش و نقد هم مورد استفاده قرار گیرد. بر اساس آن می&zwnj;توان حدود پژوهش را مشخص کرد و جایگاه آن را در جغرافیای حوزه موضوعی&zwnj;اش تعیین نمود.</p>
<br />
<p>&nbsp;</p>
<br />
<p>از آنجا که هستان&zwnj;شناسی باید فعالیتی شبیه به تفکر را برای رایانه ممکن سازد، متخصصان در طراحی ساختار آن، از شبکه عصبی[4] الهام گرفته&zwnj;اند که از شمار زیادی عناصر گره&zwnj;مانند بهم&zwnj; پیوسته با نام نورون[5] (یاخته عصبی) تشکیل شده که برای رسیدن به پاسخ یک مسأله، به صورت هماهنگ با هم عمل می&zwnj;کنند و توسط سیناپس&lrm;ها[6] (ارتباطات الکترومغناطیسی بین نرون&zwnj;ها) اطلاعات را انتقال می&zwnj;دهند.</p>
<br />
<p>&nbsp;</p>
<br />
<p>منطق پایه نمایش دانش است و می&zwnj;توان از طریق آن دانش را به شکل شفاف و بدون ابهام بیان کرد است؛ زیرا معانی واضح از گزاره&zwnj;های منطقی قابل برداشت هستند. مسیر استدلال منطقی قابل پیگیری و راستی آزمایی است و امکان نتیجه&zwnj;گیری از ترکیب داده&zwnj;ها را در هستان&zwnj;شناسی را فراهم می&zwnj;کند. وجود اصطلاحات یکسان با معانی متفاوت می&zwnj;تواند مشکلاتی را هم در حوزه علوم و هم در برنامه&zwnj;نویسی به وجود آورد. گرچه هدف اصلی از ساخت هستان&zwnj;شناسی، بازنمایی دانش موجود در یک محدوده از علوم و بسیار فراتر از تنها ابزاری برای بازنمایی اصطلاحات و رسیدن به زبان مشترک است؛ در این زمینه&zwnj; هم می&zwnj;تواند به متخصصان کمک کند.</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>بخش&zwnj;های هستان&zwnj;شناسی</p>
<br />
<p>&nbsp;</p>
<br />
<p>هستان&zwnj;شناسی شامل شش بخش اصلی است که در اینجا به اختصار به آنها اشاره می&zwnj;شود:</p>
<br />
<p>&nbsp;</p>
<br />
<p>اصول بدیهی[7]: اصول منطقی که به عنوان بدیهیات در جهت استدلال و به زبان منطق نوشته می&zwnj;شوند و روابط بین کلاس&zwnj;ها را محدود و تعریف می&zwnj;کنند. این بخش توسط متخصصان برنامه&zwnj;نویسی تدوین می&zwnj;شود.<br />کلاس&zwnj;ها: مفاهیم مختلف موجود در دامنه که به شکل واژگان در گره&zwnj;های هستان&zwnj;شناسی قرار می&zwnj;گیرند و نسبت به یکدیگر، دارای روابط سلسله مراتبی هستند[8].<br />روابط بین کلاس&zwnj;ها: این روابط بر اساس گزاره&zwnj;های روابط بین کلاس&zwnj;ها تعریف می&zwnj;شود.<br />مصادیق: مصادیق، نمونه&zwnj;ها در جهان خارج هستند. برای مثال کلاس &laquo;دریا&raquo; مصداقی به نام &laquo;مدیترانه&raquo; دارد.<br />ویژگی&zwnj; کلاس&zwnj;ها: هر کلاس دارای ویژگی&zwnj;هایی است و هر ویژگی مقداری[9] دارد. برای مثال کلاس &laquo;انسان&raquo; دارای ویژگی &laquo;سن&raquo; است و سن در مصادیق متفاوت، مقادیر مختلف دارد.<br />&nbsp;ویژگی روابط: روابط بین کلاس&zwnj;ها می&zwnj;توانند تابعی، قابل انتقال، متقارن و دوطرفه و... باشند</p>
<br />
<p>&nbsp;</p>
<br />
<p>نمونه&zwnj;هایی از هستان&zwnj;شناسی در سایر رشته&zwnj;های علمی عبارتند از:</p>
<br />
<p>&nbsp;</p>
<br />
<p>&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; وب معنایی ناسا برای اصطلاح&zwnj;شناسی زمین و محیط[10]&nbsp;&nbsp; (SWEET)<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; پایگاه پشتیبانی از تصمیم&zwnj;گیری در حوزه آمایش سرزمین[11] (SDS)<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; سیستم اطلاعات جغرافیایی بر پایه هستان&zwnj;شناسی[12]<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; هستان&zwnj;شناسی شهرسازی بوم&zwnj;شناسانه[13] (SUM+Ecology)<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; مدل مرجع مفهومی کمیته بین المللی مستندسازی شورای بین المللی موزه&zwnj;ها [14] &nbsp;(CIDOC CRM)</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>مراحل تدوین هستان&zwnj;شناسی منظر به ترتیب عبارتند از:</p>
<br />
<p>&nbsp;</p>
<br />
<p>&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تعیین هدف و دامنه هستان&zwnj;شناسی<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تعیین و مطالعه منابع<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; استخراج کلاس&zwnj;ها<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; تعیین سلسله مراتب کلاس&zwnj;ها<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; استخراج روابط و ویژگی روابط بین کلاس&zwnj;ها</p>
<br />
<p>&nbsp;</p>
<br />
<p>تعیین هدف و دامنه هستان&zwnj;شناسی</p>
<br />
<p>&nbsp;</p>
<br />
<p>توجه به هدف و دامنه در همه مراحل ضروری است. هدف در تدوین هستان&zwnj;شناسی نقش مهمی ایفا می&zwnj;کند؛ زیرا با توجه به آن، کلاس&zwnj;ها و روابط انتخاب و بازنمایی می&zwnj;شوند. می&zwnj;توان در حوزه موضوعی واحد، چندین هستان&zwnj;شناسی را با اهداف مختلف تدوین کرد. ممکن است میان دو کلاس، ده&zwnj;ها رابطه وجود داشته باشد؛ اما بر اساس هدفِ هستان&zwnj;شناسی، تنها تعداد کمی از آنها به کار می&zwnj;آید و در هستان&zwnj;شناسی وارد می&zwnj;شود. ممکن است کلاسی را از وجوه مختلف بتوان دسته بندی کرد؛ اما تنها آن دسته&zwnj;بندی که بیشتر به هدف نزدیک است انتخاب می&zwnj;شود و مبنا قرار می&zwnj;گیرد. هدف هستان&zwnj;شناسی پیش رو رسیدن به پاسخ سؤال اصلی پروژه است: معمار منظر در فرآیند تفکر باید چه مقولاتی (اعم از کلاس&zwnj;ها و روابط) را در نظر بگیرد؟</p>
<br />
<p>&nbsp;</p>
<br />
<p>از آنجا که وظیفه هستان&zwnj;شناسی بازنمایی دانش در یک حوزه موضوعی است؛ تعیین دامنه این حوزه ضروری است. دامنه هستان&zwnj;شناسی منظر بر اساس سؤال اصلی پژوهش تعیین می&zwnj;شود و هر مقوله&zwnj;ای که می&zwnj;تواند پاسخ سؤال اصلی پژوهش باشد، در دامنه هستان&zwnj;شناسی قرار می&zwnj;گیرد.</p>
<br />
<p>&nbsp;</p>
<br />
<p>با توجه به اینکه زبان تخصصی معماری منظر در حوزۀ زبان فارسی هنوز آن&zwnj;چنان&zwnj;که باید پرداخته و پخته نشده است؛ این هستان&zwnj;شناسی می&zwnj;تواند به عنوان مرجعی برای اصطلاح&zwnj;شناسی معماری منظر عمل کند و پایه&zwnj;ای برای رسیدن به زبان مشترک بین متخصصان این حوزه و سایر رشته&zwnj;های دخیل در منظر باشد. بر این اساس در تدوین آن، به نسخه انگلیسی منابع &ndash;که زبان اصلی اکثر مؤلفان[15] است- و نه ترجمه فارسی آنها مراجعه شده است و مقولات در آن به زبان انگلیسی آورده شده&zwnj;اند.[16]</p>
<br />
<p>&nbsp;</p>
<br />
<p>تعیین منابع</p>
<br />
<p>&nbsp;</p>
<br />
<p>با توجه به هدف و دامنه پژوهش می&zwnj;توان منابع آن را تعیین کرد. در تدوین هستان&zwnj;شناسی منظر بر اساس نظم و انسجام مطالب موجود در منابع، نوعی ترتیب در میان منابع در نظر گرفته شده است. این منابع عبارتند از:</p>
<br />
<p>&nbsp;</p>
<br />
<p>منابع نوع الف: منابعی که مشخصاً مقولات مهم در منظر را دسته&zwnj;بندی کرده&zwnj;اند. این گونه منابع، مرجع مفیدی برای روابط اصلی سلسله مراتبی هستند.گزارش پروژه بدنه دانش معماری منظرLABOK &nbsp;[17] ، منبع نوع الف در این پروژه بوده است.<br />منابع نوع ب: منابعی که در متن آنها، صاحب&zwnj;نظران و پایه&zwnj;گذاران نظری معماری منظر[18]، مفاهیم اولیه این رشته و سلسله مراتب مقولات و روابط آنها را بیان کرده&zwnj;اند. نمونه منابعی که در این پژوهش، به عنوان منابع نوع ب در این پژوهش مورد مطالعه قرار گرفته&zwnj;اند به ترتیب عبارتند از:</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Landscape: pattern, perception, process[19] (L)[20]&nbsp;&nbsp;&nbsp;&nbsp;&nbsp;</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Elements of visual design in the landscape[21] (E)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Introduction to landscape design[22] (M)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Landscape Architecture: the shaping of man`s natural environment[23] (S)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Design with nature[24] (D)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; معماری منظر درآمدی بر تعاریف&zwnj;ها و مبانی نظری[25] (T)</p>
<br />
<p>&nbsp;</p>
<br />
<p>در میان این منابع، کتاب&zwnj;های بل[26] از نظر دقت در بکارگیری واژگان و نظم دسته&zwnj;بندی&zwnj;ها با قوت بیشتری تدوین شده&zwnj; است و ابهام کمتری در آنها وجود دارد. به این علت دو کتاب اول به عنوان منابع هسته اولیه هستان&zwnj;شناسی در نظر گرفته شده و کلاس&zwnj;ها و روابط موجود در منابع دیگر در مرحله بعد، به این هسته اولیه اضافه شده&zwnj;اند.</p>
<br />
<p>&nbsp;</p>
<br />
<p>منابع نوع ج: منابعی که در آنها یکی از زیرحوزه&zwnj;ها تشریح و طبقه&zwnj;بندی شده است. مثالی از منبع نوع ج در هستان&zwnj;شناسی منظر، کتاب(I) &nbsp;Illustrated history of landscape design[27] است که مقولات آن مربوط به تاریخ معماری منظر به عنوان یکی از زیر حوزه&zwnj;ها است. در مراحل بعدی تکمیل این هستان&zwnj;شناسی رجوع به منابع نوع ج در حوزه&zwnj;های مختلف ضروری است.<br />منابع نوع د: منابعی که مشخصاً کلاس&zwnj;ها را تعریف کرده و توضیح داده&zwnj;اند؛ مانند فرهنگ لغات و دائره المعارف&zwnj;ها. منابع نوع د در هستان&zwnj;شناسی منظر عبارتند از:</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Encyclopedic Dictionary of Landscape and Urban Planning (En)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dictionary of Landscape Architecture and Construction (La)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; McGraw Hill Dictionary of Environmental Science (Mc)</p>
<br />
<p>&nbsp;</p>
<br />
<p dir="ltr">&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dictionary of Architecture and Landscape Architecture (Al)</p>
<br />
<p>&nbsp;</p>
<br />
<p>استخراج کلاس&zwnj;ها و ویژگی&zwnj; آنها</p>
<br />
<p>&nbsp;</p>
<br />
<p>در حین مطالعه منابع، واژه&zwnj;های مناسب برای کلاس&zwnj;ها از متن استخراج و لیستی از همه آنها تهیه شده است. در حال حاضر این هستان&zwnj;شناسی مشتمل بر ۱۲۸۸ کلاس است؛ البته در ابتدا تعداد واژه&zwnj;های موجود در لیست&zwnj; تهیه شده از منابع، بسیار بیش از این بوده است و این تعداد کلاس، پس از چند مرحله غربال کردن کلمات انتخاب شده&zwnj;اند. سپس کلاس&zwnj;های اصلی تعیین شدند. در این مرحله، ویژگی کلاس&zwnj;ها هم مشخص می&zwnj;شود.</p>
<br />
<p>&nbsp;</p>
<br />
<p>کلاس&zwnj;های اصلی در هستان&zwnj;شناسی منظر عبارتند از:</p>
<br />
<p>&nbsp;</p>
<br />
<p dir="ltr">Landscape Element[28] (Subclasses[29]: Natural Environment Element[30]/ Man-Made Environment Element[31]/ Element Pertaining To Human Activiy[32])</p>
<br />
<p>&nbsp;</p>
<br />
<p dir="ltr">Subjective Issue[33] (Subclasses: Theoretical Issue[34] / Design Issue[35])</p>
<br />
<p>&nbsp;</p>
<br />
<p dir="ltr">Landscape Dynamic[36] (Subclasses: Pattern[37], Process[38], Perception[39])</p>
<br />
<p>&nbsp;</p>
<br />
<p dir="rtl">دو کلاس Environment Component [40]و Landscape [41]خارج از سه کلاس&zwnj; ذکر شده هستند و در مرتبه بالاتری قرار گرفته&zwnj;اند.</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;تعیین سلسله مراتب کلاس&zwnj;ها</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>در تدوین هستان&zwnj;شناسی، پیش از تعیین روابط، ابتدا سلسله مراتب میان کلاس&zwnj;ها مشخص می&zwnj;شود. در این مرحله، هستان&zwnj;شناسی نوعی رده&zwnj;بندی است. برای مطمئن بودن از صحت فنی رابطه زیرکلاس و کلاس بالاتر باید رابطه را از پایین به بالا تعریف کنیم و دو کلاس را در جمله معیار زیر قرار دهیم:</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&laquo;کلاس پایین&zwnj;تر&raquo; یک &laquo;کلاس بالاتر&raquo; است. (is a)</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>برای مثال دو کلاس [42]Color و Variable [43]را در جمله معیار قرار می&zwnj;دهیم و نتیجه می&zwnj;شود:</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>Color is a Variable</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&laquo;رنگ&raquo; یک &laquo;متغیر&raquo; است.&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>این جمله هم بر اساس منابع و هم از نظر دستوری درست است. به همین دلیل است که نام کلاس&zwnj;ها همیشه مفرد آورده می&zwnj;شود. زیرا وقتی کلاس&zwnj;ها را از پایین به بالا می&zwnj;خوانیم و در جمله معیار قرار می&zwnj;دهیم، باید از نظر دستوری درست باشد. برای مثال این جمله اشتباه است:</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>Landforms&nbsp;&nbsp;&nbsp;&nbsp; is a&nbsp;&nbsp;&nbsp; Landscape Elements</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&laquo;اشکال زمین یک عناصر منظر هستند&raquo;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>استخراج روابط بین کلاس&zwnj;ها و ویژگی روابط</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>در این مرحله با در نظر گرفتن هدف هستان&zwnj;شناسی و بر اساس منابع، رابطه و ویژگی رابطه بین کلاس&zwnj;ها تعیین شده است. در اینجا معیار انتخاب روابط، مشخصاً کمک به فرایند تفکر است. در متن منابع، جملاتی وجود دارد که در آنها به دو کلاس و ارتباط بین آنها اشاره شده است. این جملات گزاره&zwnj;های منطقی ساده&zwnj;ای هستند که به آنها گزاره روابط گفته می&zwnj;شود. گزاره روابط اساس تدوین روابط بین کلاس&zwnj;ها هستند. برای مثال جمله زیر را در نظر بگیرید:</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&ldquo;Pleasure is a Part of the Aesthetic Experience&rdquo;&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&laquo; لذت، بخشی از تجربه زیباشناختی است. &raquo;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>در این گزاره دو کلاسِ Pleasure و Aesthetic Experience به وسیله رابطه is Part of به هم مرتبط شده&zwnj;اند.</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>هستان&zwnj;شناسی می&zwnj;تواند در فرایند طراحی و پژوهش، افکار فرد را راهنمایی کند. باید این نکته را در نظر گرفت که تفکر دارای مسیر و روند است و از نقطه&zwnj;ای شروع می&zwnj;شود؛ در حالی که هستان&zwnj;شناسی چنین نیست و در آن هر گره، فرد را به سایر گره&zwnj;ها هدایت می&zwnj;کند. طراح در استفاده از هستان&zwnj;شناسی باید نقش فعالی داشته باشد و مسیر حرکت را خود انتخاب کند و نباید انتظار داشته باشد که هستان&zwnj;شناسی روند تفکر را از ابتدا تا انتها تعریف کند. او می&zwnj;تواند با توجه به مرحله&zwnj;ای از طراحی که در آن قرار دارد، موضوعات مهم برای تفکر را انتخاب کند و سپس در تفکر درباره این موضوعات که هسته مرکزی تفکر او هستند، از هستان&zwnj;شناسی کمک بگیرد. در غیر این صورت هستان&zwnj;شناسی مدلی تجویزی خواهد بود که به جای بارور کردن اندیشه و خلاقیت طراح، آن را عقیم می&zwnj;کند. به علاوه طراح باید در استفاده از هستان&zwnj;شناسی رویکردی انتقادی داشته باشد و بر اساس طرح خود، چینش اطلاعات را انجام دهد و نباید تنها متکی بر کلاس&zwnj;ها و روابط موجود در هستان&zwnj;شناسی باقی بماند.</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>ذهن انسان با استفاده از زبان و به واسطه معنا، جهان خارج را بازنمایی می&zwnj;کند و این بازنمایی زمینه تفکر و در پی آن تصمیمات و اعمال او است. از سوی دیگر، هستان&zwnj;شناسی، به عنوان شبکه&zwnj;ای معنایی می&zwnj;تواند جهان دانش را با استفاده از زبان رایانه بازنمایی و تعریف کند. بنابراین در نگاه به حوزه موضوعی منظر، هستان&zwnj;شناسی می&zwnj;تواند متخصص منظر را در بازنماییِ ذهنیِ جهان دانش معماری منظر یاری دهد و راهنمای تفکر او باشد. توضیح این نکته ضروری است که ادعای این مدل، &laquo;درست بودن&raquo; نیست بلکه در آن تلاش شده که &laquo;از نظر منطقی اشتباه نباشد&raquo;. بدیهی است که آنچه اشتباه نیست می&zwnj;تواند بهتر، کامل&zwnj;تر و عمیق&zwnj;تر شود. تک تک کلاس&zwnj;ها، سلسله مراتب و روابط باید موضوع تحقیق متخصصان قرار بگیرد تا بتوان این هستان&zwnj;شناسی را مرجعی معتبر برای متخصصان به حساب آورد.</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>به صورت خلاصه می&zwnj;توان دست&zwnj;آوردهای تدوین این هستان&zwnj;شناسی را اینگونه برشمرد:<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; یاری به متخصصان در هنگام تفکر درباره معماری منظر<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; فراهم کردن شرایط لازم برای رسیدن به نگرش جامع و سیستمی در منظر<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; مدیریت دانش و اطلاعات در حوزه معماری منظر<br />&middot;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ایجاد پایه&zwnj;ای برای رسیدن به اصطلاح&zwnj;شناسی و زبان مشترک بین متخصصان منظر و سایر رشته&zwnj;های مرتبط</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>آینده تحقیق</p>
<br />
<p>&nbsp;</p>
<br />
<p>&nbsp;</p>
<br />
<p>&nbsp;</p>
<br />
<p>ابتدا باید این هستان&zwnj;شناسی بر اساس منابع مهم در حوزه معماری منظر، مورد ارزیابی قرار گیرد و صاحب&zwnj;نظران درباره صحت کلیات آن به اجماع و توافق برسند[44]. مرحله بعدی گسترش هستان&zwnj;شناسی در زیرکلاس&zwnj;ها است. از آنجا که تدوین هستان&zwnj;شناسی مانند دائره&zwnj;المعارف نویسی، کاری گروهی است؛ محققان باید در فرآیندی هماهنگ با یکدیگر و پس از تعیین منابع نوع ج مربوط به زیرکلاس&zwnj;های مختلف و بررسی آنها، هستان&zwnj;شناسی را کامل&zwnj;تر[45] کنند. همزمان با این مرحله می&zwnj;توان به دوزبانه کردن هستان&zwnj;شناسی با وارد کردن معادل&zwnj;های مورد توافق کلاس&zwnj;ها در زبان فارسی پرداخت،[46]. در مرحله بعد می&zwnj;توان به صورت نگاشت[47] آن را با سایر هستان&zwnj;شناسی&zwnj;های بالاتر[48] و یا پایین&zwnj;تر[49] موجود متصل کرد. به این شیوه پایگاه دانش گسترده و کارآمدی به دست می&zwnj;آید که در واقع نقشه&zwnj;ای از جهان مفاهیم منظر است و می&zwnj;تواند بخشی از نیازهای طراحان و محققان در این رشته را برآورده سازد و همچنین پایه ترجمه بدون ابهام متون تخصصی در آینده &nbsp;باشد.</p>
<br />
<p>&nbsp;</p>
<br />
<p><a href="http://www.landont.com/">&nbsp;www.landont.com</a></p>
<br />
<p>&nbsp;</p>
<br />
<p>&nbsp;</p>
</div>
</div>
<div>۱.</div>
<div>
<p><br />[1] Ontology<br />[2] Knowledge management<br />[3] Knowledge base<br />[4] Neural Network<br />[5] Neuron<br />[6] synapses<br />[7] Axioms<br />[8] class-hierarchy<br />[9] value<br />[10] SWEET: NASA`s Semantic Web for Earth and Environmental Terminology&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br />[11] The Spatial Decision Support (SDS) Knowledge Portal www.spatial.redlands.edu/sds<br />[12] Ontology-Driven Geographic Information System<br />[13] An Ontology for Ecological Urbanism: SUM+Ecology &amp; SCRIBE<br />[14] International Committee for Documentation (CIDOC) of the International Council of Museums (ICOM) Conceptual Reference Model (CRM)<br />[15] در یک نمونه از منابع که اصل آن به فارسی تدوین شده است (معماری منظر درآمدی بر تعاریف&zwnj;ها و مبانی نظری)، کلاس&zwnj;های موجود، برای ورود به هستان&zwnj;شناسی، به انگلیسی ترجمه شده&zwnj;اند.<br />[16] مرحله بعد از تدوین هستان&zwnj;شناسی منظر، گسترش آن به زبان&zwnj;های دیگر است، به این صورت که کلاس&zwnj;های معادل با کلاس&zwnj;های موجود در آن به زبان فارسی به آن افزوده می&zwnj;شود و این&zwnj;گونه به هستان&zwnj;شناسی دو زبانه&zwnj;ای دست خواهیم یافت که می&zwnj;تواند پایه ترجمه بدون ابهام متون در آینده باشد.</p>
<br />
<p>&nbsp;</p>
<br />
<p>[17] در این پژوهش مقولات مربوط به هسته اصلی دانش معماری منظر و زیر مجموعه&zwnj;های آن مشخص شده است.<br />[18] هر سامانه&zwnj;ای اعتبار خود را از راه&zwnj;هایی چون، استفاده از چهره&zwnj;های شناخته شده، پیوند با حوزه&zwnj;های بزرگتر نظری مرتبط با موضوع و به خدمت گرفتن نیروی گرایشی (در اینجا: کل&zwnj;گرایی و تفکر سیستمی) در حال شکل&zwnj;گیری کسب می&zwnj;کند<br />[19] Bell, Simon. Landscape: Pattern, Perception and Process. New York: Taylor &amp; Francis, 1999.<br />[20] این علامت اختصاری &nbsp;مشخص می&zwnj;کند که منبع توضیحات، کدام کتاب است.<br />[21] Bell, Simon. Elements of visual design in the Landscape (ebook). New York: Taylor &amp; Francis, 2005.<br />[22] Motloch, John. L. Introduction to landscape design. New York: Van Nostrand Reinhold, 1991.<br />[23] Simonds, John Ormsbee. Landscape Architecture: the shaping of man`s natural environment. New York: McGraw-Hill, 1961.<br />[24] McHarg, Ian. L. Design with Nature. New York: Natural history press, 1992.<br />[25] تقوائی، حسن. معماری منظر: درآمدی بر تعریف&zwnj;ها و مبانی نظری. تهران: مرکز چاپ و انتشارات دانشگاه شهید بهشتی، ۱۳۹۱.<br />[26] Simon Bell<br />[27] Boults, Elizabeth &amp; Chip Sullivan. Illustrated history of landscape design. New Jersey: John Wiley &amp; Sons, 2010.<br />&nbsp;<br />[28] عناصر منظر<br />[29] زیرکلاس&zwnj;&zwnj;ها<br />[30] عناصر محیط طبیعی<br />[31] عناصر محیط مصنوع انسان<br />[32] عناصر محیط فعالیت&zwnj;های انسانی<br />[33] موضوعات ذهنی<br />[34] موضوعات نظری<br />[35] موضوعات مربوط به طراحی<br />[36] دینامیک منظر<br />[37] الگو<br />[38] فرایند<br />[39] ادراک<br />[40] اجزاء محیط با سه زیر کلاس انسان، طبیعت، فرهنگ<br />[41] منظر<br />[42] رنگ<br />[43] متغیر<br />[44] برای این منظور ابتدا باید لیست اصطلاحاتی که در منابع مختلف به صورت متفاوتی آمده است تهیه شود. باید در نظر داشته باشیم که امکان توافق صد درصد میان متخصصان کم است و همواره میزانی از تساهل لازم خواهد بود.<br />[45] با توجه به بسط دانش، شاید هیچ زمان نتوانیم ادعا کنیم که این هستان&zwnj;شناسی کامل شده است.<br />[46] این مرحله نیازمند همراهی متخصصان در زمینه ترجمه است.<br />[47] &nbsp;&nbsp;Ontology mapping: روشی برای ادغام هستان&zwnj;شناسی&zwnj;های متعدد و رسیدن به یک هستان&zwnj;شناسی سطح بالا (Upper-level)<br />[48] Towntology &amp; GIS ontology<br />[49] در زمینه زیرکلاس&zwnj;ها</p>
</div>
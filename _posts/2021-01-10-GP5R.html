--- 
title: "شجریان: مخاطب خاص، شهرت عام| بابک خضرائی" 
authors: asmaneh 
types: bap 
categories: articles 
tags: شجریان,بابک خضرائی,موسیقی ایرانی 
featured: false
attachedPDF: "/assets/pdf/GP5R.pdf" 
slug: GP5R 
--- 
<p>شجریان مجری یک موسیقی کلاسیک بود که از ویژگی&zwnj;های این موسیقی (در بیشتر فرهنگ&zwnj;ها) داشتن مخاطبان خاص است؛ پس چگونه او به این شهرت عام رسید که نامش تقریباً به گوش هر ایرانی و میلیون&zwnj;ها غیرایرانی رسیده است؟</p>
<p>چه شد که شجریان در آواز از دیگران متمایز شد؟ شاید اول به نظر برسد گسترۀ وسیع صدای اصطلاحاً شش&zwnj;دانگ اوست که او را متمایز کرده، اما این حسنی است که بسیاری از خوانندگان حتی ناشناخته هم دارند. وجه امتیاز او را در جایی دیگر باید جستجو کرد: نگاهی به کارنامۀ حدوداً پنجاه&zwnj;سالۀ آواز شجریان، از آگاهی و شناخت وسیع و عمیق او از گوشه&zwnj;ها و الحان، تسلط بی&zwnj;چون&zwnj;وچرایش در اجرای دقیق و البته هوش و ذوق او در ایجاد ارتباط میان آنها و اتصال دادنشان و طراحی آواز و انتخاب اشعار دارد.&nbsp;</p>
<p>نیز ویژگی مهم خوانندگی شجریان، تنوع تحریرهای اوست؛ بسیاری از خواننده&zwnj;های پیش از او آوازشان را به یک-دو-سه گونه تحریر می&zwnj;آراستند و با همان&zwnj;ها هم بر مسند استادی می&zwnj;نشتند. شجریان نه&zwnj;تنها بر شناخت هزارتوها و اجرای دقیق انواع تحریر فائق آمد، که آن را با مفهوم و کارکرد موسیقایی&zwnj;اش، نه برای خود&zwnj;نمایی و جلوه&zwnj;فروشی به کار بست.</p>
<p>اما چه شد که شجریان که موسیقی&zwnj;اش خاص بود، تقریبا بی&zwnj;مدد تلویزیون و سینما که سبب&zwnj;ساز اصلی شهرت عام&zwnj;اند، چنان نامور شد؟</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>بابک خضرائی. &laquo;شجریان: مخاطب خاص، شهرت عام&raquo; در فصلنامۀ <em>موسیقی ماهور</em>، شمارۀ ۸۹، پاییز ۱۳۹۹، ص ۱۵۱- ۱۵۴.</p>
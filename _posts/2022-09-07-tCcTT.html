--- 
title: "ورق‌هایی خوانده‌نشده از  تاریخ اهواز معاصر؛  نخستین مسافرخانه‌های شهر به استناد روایات شفاهی (۱)" 
authors: وحید آقایی 
types: blog 
tags: اهواز,اهواز نو,معماری معاصر اهواز,تاریخ شهر اهواز,معماری مسافرخانه‌ها,معماری هتل‌ها,معماری مسافرخانه,معماری هتل,وحید آقایی,روح‌الله مجتهدزاده 
featured: true
featureImg: "/assets/img/posts/tCcTT.jpg" 
slug: tCcTT 
gallery: 
- image_path: "/assets/img/posts/tCcTT.jpg" 
  title: "ورق‌هایی خوانده‌نشده از  تاریخ اهواز معاصر؛  نخستین مسافرخانه‌های شهر به استناد روایات شفاهی (۱)" 
- image_path: "/assets/img/posts/tCcTT-1.jpg" 
  title: "نمایی از وضعیت امروزین بنای پیشین هتل«قو» در شهر اهواز/ منبع: https://www.instagram.com/p/CgqylvyMwL8/?igshid=YmMyMTA2M2Y " 
- image_path: "/assets/img/posts/tCcTT-2.jpg" 
  title: "" 
- image_path: "/assets/img/posts/tCcTT-3.jpg" 
  title: "" 
- image_path: "/assets/img/posts/tCcTT-4.jpg" 
  title: "" 
- image_path: "/assets/img/posts/tCcTT-5.jpg" 
  title: "" 
- image_path: "/assets/img/posts/tCcTT-6.jpg" 
  title: "نمایی از وضعیت امروزین بنای هتل«پارس» در شهر اهواز/ منبع: https://www.instagram.com/p/CgL5iUqsE84/?igshid=YmMyMTA2M2Y " 
- image_path: "/assets/img/posts/tCcTT-7.jpg" 
  title: "" 
- image_path: "/assets/img/posts/tCcTT-8.jpg" 
  title: "" 
- image_path: "/assets/img/posts/tCcTT-9.jpg" 
  title: "نمایی از وضعیت پیشین (تصویر اوّل سمت چپ) امروزین بنای پیشین هتل «اهواز» در شهر اهواز/ منبع: https://www.instagram.com/p/ChaIj1PsP8N/?igshid=YmMyMTA2M2Y " 
- image_path: "/assets/img/posts/tCcTT-10.jpg" 
  title: "" 
- image_path: "/assets/img/posts/tCcTT-11.jpg" 
  title: "" 
- image_path: "undefined" 
  title: "" 
- image_path: "undefined" 
  title: "" 
 
--- 
<p dir="RTL" style="text-align: justify;"><span lang="FA">اهواز؛ شهری که هر زمان قصد روایت داستانی درباره آن هست، ناگزیرم در ابتدای متن دیباچه&zwnj;ای هر چند کوچک، در وصف آن بنویسم. کاری که هنگام نوشتن از شهرهایی مثل اصفهان و تهران جز در مواردی که حاجت به توضیح باشد، نیاز نیست. باآنکه اهواز در مقابل آن&zwnj;ها کم ندارد و شهری است که پیشینه تاریخی و دارایی&zwnj;هایش از دوران کهن تا اکنون و ایران معاصر، تنه به تنه بسیاری از شهرهای بیشتر شناخته&zwnj;شده و نامدار ایران می&zwnj;زند، اما چنان در دهه&zwnj;های اخیر و به&zwnj;ویژه پس از انقلاب جمهوری اسلامی، ویرانی&zwnj;های تهاجم عراق و ناکارآمدی&zwnj;های مدیریتی، آسیب دیده که حتی نزد مردمش نیز ناشناس مانده و تصور غالب از آن، نه مسائل و ارزش&zwnj;های نهفته ذکرشده، بلکه شهریست که با معضلات و مشکلات متعدد چون گرمای طاق&zwnj;فرسا، خشکسالی و آلودگی هوا گره خورده است. همین امر سبب گشته تا گویا در میان مدیران و متولیان نهادهای اجرایی شهر&nbsp; و برخی از مردم آن نیز جز کنشگران و دغدغه&zwnj;مندان، نگاه حفاظت&zwnj;گرانه در قبال میراث برجای&zwnj;مانده نباشد و هر روز زخمی بر کالبد نیمه جا آن وارد کنند؛ آن هم غالبا به نامطلوب&zwnj;ترین نحو و گاه با کپی&zwnj;برداری کورکورانه از الگوهای توسعه و تجارب موفق و ناموفقی که سال&zwnj;ها پیش در جغرافیایی متفاوت و بستری دیگر، رقم خورده است.</span></p>
<p dir="RTL" style="text-align: center;"><span lang="FA"><img src="https://raw.githubusercontent.com/asmaneh/asmaneh.github.io/master/assets/img/posts/tCcTT.jpg" alt="نمایی از وضعیت امروزین بنای منسوب به &laquo;مسافرخانه افشاری&raquo;  شهر اهواز   منبع: (آرشیو شخصی نگارنده)" width="379" height="284" /></span></p>
<p style="text-align: justify;"><span dir="RTL" lang="FA">اهواز &nbsp;شهری است که به لحاظ تاریخی براساس یافته&zwnj;های موجود تا اکنون، پیشینه آن به دوران عیلامیان بر می&zwnj;گردد، در زمان اشکانیان و سلطنت اردوان چهارم، به پایتختی ایران برگزیده می&zwnj;شود (امام&zwnj;شوشتری، ۱۳۲۹: ۶۹) و در زمان ساسانیان، یکی از مراکز تجاری و اقتصادی مهم مملکت به&zwnj;شمار می&zwnj;رود و نقشی مهم در مناسبات سیاسی و اقتصادی ایران پیش از یورش اعراب ایفا می&zwnj;کند<strong>[۱]</strong>. پس از حمله مسلمانان به ایران، همچنان این جایگاه حفظ می&zwnj;شود و در قرون نخست اسلامی، اهواز در شمار &nbsp;مهم&zwnj;ترین مراکز اقتصادی، علمی و فرهنگی سرزمین&zwnj;های اسلامی می&zwnj;آید. ( مجتهدزاده و نام&zwnj;آور، ۱۳۹۱: ۲۷۸ و ۲۷۹). با این حال، به دلیل اینکه از دیرباز تا اکنون حیات شهر همواره در سایه عوامل طبیعی و انسانی قرار دارد،&nbsp; گسستی بزرگ در قرون میانی در تاریخ شهر پدید می&zwnj;آید؛ پس از قرون پنجم و ششم هجری&zwnj;شمسی، اهواز از شهری استراتژیک، پررونق و باشکوه بر اساس توصیفات و متون موجود از گذشتگان، به&zwnj;دلیل شکستن سدها و پل&zwnj;بندهای موجود بر رودخانه و نهرها و شیوع بیماری&zwnj;های کشنده چون وبا از سویی و جنگ&zwnj;های پی&zwnj; در پی در خاک آن از سویی دیگر، تبدیل به دهکده&zwnj;ای کوچک و ویرانه شده و روند افول و فروپاشی خود را درپیش می&zwnj;گیرد. با این اتفاق، مرکزیت خوزستان نیز که پیشتر در اختیار اهواز بود تا ابتدای قرن سیزدهم هجری&zwnj;شمسی، به شهرهای شوشتر و دزفول جابه&zwnj;جابه می&zwnj;شود. این فترت اهواز تا میانه&zwnj;های دوران قاجار ادامه می&zwnj;یابد. زمان سلطنت ناصرالدین شاه قاجار در سال ۱۲۶۶ هجری&zwnj;شمسی با فرمان آزادي کشـتیرانی در رودخانه کارون، تاسیس &laquo;ناصریه (بندر &laquo;ناصری&raquo;)&raquo; و شروع فعالیت هاي اقتصـادي و بندرگاهی و ساخت &zwnj;و سازهای پس از آن به&zwnj;سرپرستی والی وقت، حسین&zwnj;قلی خان مافی مشهور به نظام&zwnj;السلطنه و دیگر افراد و بنگاه&zwnj;های تجارتی و اقتصادی بانفوذ، فصل جدیدی از تاریخ شهر&nbsp; آغاز و &laquo;اهواز نو&raquo; متولد می&zwnj;شود؛ شهری که گویی بهانه اصلی زاده شدن آن از همان ابتدا، صنعت و اقتصاد است و همین امر نگاه مهاجران بسیاری را از مناطق مختلف کشور و دیگر دول خارجی به خود جلب می&zwnj;کند ( مجتهدزاده و نام&zwnj;آور، ۱۳۹۱: ۲۳۱). در زمان حاکمیت پهلوی اوّل و پهلوی دوّم، متاثر از عواملی چون ایفای نقش دوباره به عنوان مرکزیت استان و بدل شدن به محل استقرار سازمان&zwnj;ها و ساختارهای نظامی، اداری و دولتی، استخراج و بهره&zwnj;برداری از نقت، وجود پتانسیل&zwnj;های اقتصادی از جمله فرصت&zwnj;های معدنی، کشاورزی، صنعتی و ترانزیتی و به&zwnj;تبع، جلب توجه و حضور سرمایه&zwnj;گذاران و شرکت&zwnj;های خارجی و داخلی و سیاست&zwnj;های دولت مرکزی در مدرنیزاسیون کشور، اهواز معاصر در مقام یکی از نوگراترین شهرهای ایران و حتی جلوتر از برخی شهرها در مرکز، دوران شکوفایی خود را پشت&zwnj;سر می&zwnj;گذارد. مسیری که ناتمام می&zwnj;ماند و در سال&zwnj;های اخیر، شهر تنها برای بقا فرصت نفس کشیدن داشته و متاثر از عوامل مختلف، در یک سراشیبی پسرفت واقع شده است.</span></p>
<p style="text-align: center;"><span dir="RTL" lang="FA"><img src="https://raw.githubusercontent.com/asmaneh/asmaneh.github.io/master/assets/img/posts/tCcTT-1.jpg" alt="نمایی از وضعیت امروزین بنای پیشین هتل&laquo;قو&raquo; در شهر اهواز" width="356" height="267" /></span></p>
<p><strong><span dir="RTL" lang="FA">۱.&nbsp;</span><span lang="FA">مهاجرت و سفر، دو پدیده جدایی ناپذیر از تاریخ اهواز&nbsp; نو</span></strong></p>
<p style="text-align: justify;"><span dir="RTL" lang="FA">چنان&zwnj;که ذکر شد، پیدایش &laquo;اهواز نو&raquo; در دوران ناصرالدین شاه قاجار با مولفه&zwnj;های تجارت و اقتصاد، پیوند خورده است. برخلاف غالب شهرهای تاریخی ایران، بناهای شاخص بافت تاریخی اهواز دوران قاجار و پهلوی <strong>[۲]</strong>، نه مراکز دینی و مذهبی آن، بلکه عمدتا ابنیه&zwnj;ایست که برای پاسخ به این دو حوزه ساخته می&zwnj;شود؛ از تجارت&zwnj;خانه و بارانداز گرفته تا بازارهای سرباز و سرپوشیده و سرا های متصل به آن. این مسئله، پس از قرارگیری اهواز به عنوان&nbsp; مرکز سیاسی اداری استان خوزستان و حضور صنایع و سازمان&zwnj;های بزرگ و کوچک در آن بالاخص نفت، در این شهر پررنگ&zwnj;تر می&zwnj;نماید و اهواز، منهای سال&zwnj;های اخیر و وضعیت نامطلوب آن، در شمار شهرهایی قرار می&zwnj;گیرد که &laquo;مهاجرپذیر&raquo; است و در آن طیفی گسترده از اقوام و افراد مختلف کنار هم&nbsp; گذران زندگی می&zwnj;کنند؛ تا آنجا که برخی مناطق شهر منحصر به آن&zwnj;ها می&zwnj;شوند و نام محلات، ابنیه عمومی و زیرساخت&zwnj;های خود را از افراد آن شهر یا قوم می&zwnj;گیرند، نظیر محله سِدِه&zwnj;ای&zwnj;ها(خمینی&zwnj;شهری&zwnj;ها)ی اهواز یا مسجد آذربایجانی&zwnj;ها. مردمی که به&zwnj;ندرت بخاطر هموطن بودن، بلکه به&zwnj;علت مناسبات کاری و اقتصادی تحت لوای هویت جدیدشان یعنی &laquo;اهوازی بودن&raquo;،در کنارهم زندگی می&zwnj;کنند و در این تعامل و زیست نو، نه&zwnj;تنها منازعات و تقابلات چندانی به چشم نمی&zwnj;خورد، بلکه صورتی نو از هویتمندی، تجربه زندگی و تعاملات انسانی میان ترک و لر و&nbsp; عرب و اصفهانی و مسلمان و مسیحی و آشوری و مندایی پدید می&zwnj;آید که در نوع خود منحصر بفرد و قابل پژوهش است. بر همین اساس، &nbsp;در دوران رونق اهواز، نیروی کار از مهم&zwnj;ترین نیازهای این شهر بود و همانطور که ذکر شد، مهاجرت یکی از بارزترین اتفاقاتی که با داستان آن گره خورده بود. در هر خانواده ایرانی، کم و بیش پیدا می&zwnj;شود خویشاوندان و دوستان خانوادگی&zwnj;ای که سر و کاری با اهواز و آبادان و خوزستان بخاظر شغلشان و به&zwnj;ویژه شرکت نفت و ارگان&zwnj;های وابسته داشته&zwnj;اند. به&zwnj;خصوص که سهم برخی استان&zwnj;ها نظیر اصفهان، تهران و شیراز از این سفره بیشتر است و حتی امروزه شهرها و محلاتی در دیگر استان&zwnj;ها چون &laquo;شاهین&zwnj;شهر&raquo; و &laquo;ملک&zwnj;شهر&raquo; اصفهان هست که جمعیتی عمدتا خوزستانی دارند و گویی در کنار محلات اصفهانی&zwnj;ها در اهواز و دیگر شهرهای خوزستان، کانون تعاملات و گویی سفارت&zwnj;خانه&zwnj;ها این دو استان به شمار می&zwnj;آیند. همین امر و لزوم اسکان مهاجران به&zwnj;ویژه افرادی که مقطعی به این شهر آمد و شد و مسافرانی که روزانه با اهواز سرو کار دارند، این جرقه را در ذهن روشن می&zwnj;کند که&nbsp; احتمالا مسافرخانه&zwnj;ها و هتل&zwnj;ها در اهواز معاصر و به&zwnj;ویژه ایام رونق آن، از ابنیه شهری&zwnj;ای بوده&zwnj;اند که برای خود برو و بیاهایی داشته&zwnj;اند.</span></p>
<p style="text-align: center;"><span dir="RTL" lang="FA"><img src="https://raw.githubusercontent.com/asmaneh/asmaneh.github.io/master/assets/img/posts/tCcTT-6.jpg" alt="نمایی از وضعیت امروزین بنای هتل&laquo;پارس&raquo; در شهر اهواز" width="468" height="351" /></span></p>
<p><strong><span dir="RTL" lang="FA">۲.&nbsp;</span><span lang="FA">اقامت با چاشنی صدای بازار و تکاپوی شهر</span></strong></p>
<p class="MsoNormal" dir="RTL" style="text-align: justify; text-justify: kashida; text-kashida: 0%; direction: rtl; unicode-bidi: embed;"><span lang="FA">با قدم&zwnj;زدن در بافت تاریخی اهواز و محدوده مرکزی شهر در شرق رودخانه کارون،&nbsp; </span><span lang="FA">به&zwnj;ویژه در محدوده بازارها چون بازار امام خمینی (&laquo;پهلوی&raquo; قدیم)، تابلوهای شمار زیادی مسافرخانه و هتل</span><span lang="FA">&nbsp; </span><span lang="FA">به چشم می&zwnj;خورد. سوای آنکه با بررسی&zwnj;ای سرانگشتی در فضای مجازی، متوجه می&zwnj;شویم در کنار هر سازمان و صنایعی بزرگ در این شهر نیز، هتل و مجموعه اقامتی&zwnj;ای به صورت سازمانی و در اختیار آن نهاد نظیر هتل &laquo;بوستان&raquo; وابسته سازمان آب و برق خوزستان قرارگرفته در شهرک منازل سازمانی</span><span lang="FA">&nbsp; </span><span lang="FA">یا در مالکیت بخش خصوصی قرار گرفته است. این امر، می&zwnj;تواند شاهدی باشد بر این مدعا که اگر در شهری چون اصفهان و یزد، بافت تاریخی شهر است که در مکان&zwnj;یابی مجموعه&zwnj;های اقامتی و هتل&zwnj;ها محور است، در اهواز این بازار و دسترسی راحت نیروی کار است که به جانمایی این کاربری در شهر خط می&zwnj;دهد. طبق اطلاعاتی که تاکنون از پیشینه تاریخی شهر در دست است، از بنای &laquo;هتل قو&raquo; در مجاورت ساحل شرقی رودخانه کارون به عنوان نخستین هتل شهر یاد می&zwnj;کنند. بنایی نوگرا قرارگرفته در باغی با منظرسازی و معماری ریشه&zwnj;دار در معماری تاریخی و بومی منطقه منسوب به دوران پهلوی اوّل که اگرچه امروزه متروکه و در معرض تخریب است اما آنچه باقی&zwnj;مانده، گویای ایامی پررونق در گذشته است<strong>[۳]</strong></span><span lang="FA">. و کنار &laquo;هتل قو&raquo;، همواره نام هتل&zwnj;های &laquo;اهواز&raquo; و &laquo;رویال آستوریا&raquo; نیز مطرح است؛ دو هتل که در دهه ۱۳۴۰ و ۱۳۵۰ ه.ش بهره&zwnj;برداری می&zwnj;شوند و امروزه بنای نخست، با طی فرازی و نشیبی بسیار به &laquo;بیمارستان تخصصی کودکان ابوذر&raquo; اجباراً تغییر کاربری داده<strong>[۴]</strong></span><span lang="FA"> و بنای دوّم، پس از دوبار تغییر نام به &laquo;هتل فجر&raquo; و &laquo;هتل پارس&raquo; پس از انقلاب جمهوری اسلامی، همچنان از مهم&zwnj;ترین اقامتگاه&zwnj;های این شهر به&zwnj;شمار می&zwnj;آید<strong>[۵]</strong></span><span lang="FA">. در این میان، آنچه جای پرسش است، روایت و تاریخ دیگر بناهای اقامتی شهر، یعنی نخستین مسافرخانه&zwnj;های اهواز است؛ ابنیه اقامتی که نه توسط قشر مرفه و مدیران و کارمندان عالی&zwnj;رتبه ادارات و صنایع مسافر به اهواز، بلکه در آن زمان توسط اقشار عادی، کارگران ساده و توده مردمی استفاده می&zwnj;شده که به بهانه شغل، امور کاری و اداری، دید و بازدید از خویشان و آشنایان یا سفری تفریحی در آن&zwnj;ها سکنی می&zwnj;گرفته&zwnj;اند. (ادامه دارد)</span></p>
<p class="MsoNormal" dir="RTL" style="direction: rtl; unicode-bidi: embed; text-align: center;"><span lang="FA"><img src="https://raw.githubusercontent.com/asmaneh/asmaneh.github.io/master/assets/img/posts/tCcTT-9.jpg" alt="نمایی از وضعیت پیشین و امروزین بنای پیشین هتل &laquo;اهواز&raquo; در شهر اهواز" width="352" height="351" /></span></p>
<p class="MsoNormal" dir="RTL" style="direction: rtl; unicode-bidi: embed; text-align: center;"><span lang="FA"><img src="https://raw.githubusercontent.com/asmaneh/asmaneh.github.io/master/assets/img/posts/tCcTT-11.jpg" alt="" width="430" height="238" /></span></p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;"><strong><span lang="FA">پی&zwnj;نوشت</span></strong></p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;"><span lang="FA">۱.&nbsp;</span>در باب اهمیت اهواز در ایران پیش از اسلام، می&zwnj;توان اضافه&zwnj; نمود که هنگام شورش اردشیر بابکان بر حکومت اشکانیان، اردوان پنجم شاه اشکانی لشکریان اهواز را به فرماندهی &laquo;نیروفر&raquo;، به&zwnj;عنوان دوّمین ایالت و لشکر مهم در قلمرو حکومتی پس از خراسان، به مقابله با او می&zwnj;فرستد و نبرد آن&zwnj;ها نیز در دشتی نزدیک شهر اهواز به&zwnj;نام &laquo;هرمزدجان&raquo; انجام می&zwnj;پذیرد که البته به شکت لشکر نیروفرو، غلبه اردشیر و پس از حدود دو سوال، سقوط حکومت اشکانیان، ختم می&zwnj;شود.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">برای اطلاعات بیشتر نگاه&zwnj;کنید به:</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">- مجتهدزاده، روح&zwnj;الله و نام&zwnj;آور، زهرا. (۱۳۹۱). در جستجوی هویت &zwnj;شهری اهواز. تهران: انتشارات مرکز تحقیقات راه، مسکن و شهرسازی.ص ۷۳.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">۲. بافت تاریخی شهر اهواز، از منحصربفردترین و البته ناشناخته&zwnj;ترین بافت&zwnj;های تاریخی در ایران به شمار می&zwnj;آید. بافت شهری&zwnj;ای که با الگویی شبکه&zwnj;ای توسط حسینقلی&zwnj;خان نظام&zwnj;السلطنه مافی معروف به نظام&zwnj;السلطنه، که مجتهدزاده و نام&zwnj;آور از او در کتاب خود به عنوان &laquo;پدر اهواز نوین&laquo; یاد می&zwnj;کنند، طراحی می&zwnj;شود و معماری ابنیه آن، با آنکه متاثر از الگوهای مورد استفاده در منطقه به&zwnj;ویژه شهرهای دزفول و شوشتر بوده اما نسبت به زمانه خود، نوگرا و انتزاعی&zwnj;تر است و ویژگی&zwnj;های معمارانه شایان توجهی را در خود جا داده&zwnj;است. همچنین، بر خلاف شهرهایی چون یزد و اصفهان، به&zwnj;دلیل پاسخگو بودن این بافت شهری در زمان حکومت رضاشاه پهلوی برای عبور و مرور خودرو و نیازهای نو، نه&zwnj;تنها تخریب نمی&zwnj;شود، بلکه الگوهای آن بر توسعه&zwnj;های شهر در این دوره عمدتا در غرب رودخانه کارون و محله &laquo;امانیه&raquo;، اثر می&zwnj;گذارد. عمده تخریب&zwnj;های انجام&zwnj;شده در این بافت در سال&zwnj;های اخیر و سیاست&zwnj;های توسعه&zwnj;گرانه و مدیریت&zwnj;شهری غلط متولیان امر در شهر، انجام شده است.&nbsp;</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">برای اطلاعات بیشتر نگاه&zwnj;کنید به:</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">- مجتهدزاده، روح&zwnj;الله و نام&zwnj;آور، زهرا. (۱۳۹۱). در جستجوی هویت &zwnj;شهری اهواز. تهران: انتشارات مرکز تحقیقات راه، مسکن و شهرسازی.ص ۸۴ تا ۱۰۶.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">۳. بنای پیشین &laquo;هتل قو&raquo; اهواز، در اواخر دوران حکمرانی قاجاریان در ساحل شرقی رودخانه کارون عملیات ساخت آن آغاز و در اوایل دوران حکومت رضا شاه پهلوی، به بهره&zwnj;برداری می&zwnj;رسد. این عمارت در دهه ۱۳۲۰ ه.ش ابتدا در اجاره بانک شاهنشاهی ایران و انگلستان در اهواز قرار داشته و سپس به عنوان نخستین هتل اهواز با نام &laquo;هتل قو&raquo;، محلی برای اقامت مسافران و برگزاری مراسمات فرهنگی و تفریحی با توجه به همجواری با رودخانه کارون و وجود باغی در کنار آن، استفاده می&zwnj;شده است. در دهه ۱۳۴۰ ه.ش اداره بهداشت وقت اهواز به این بنا نقل مکان می&zwnj;کند اما با وقوع سیلاب سال ۱۳۴۷ ه.ش در اهواز و آسیب&zwnj;هایی که به آن وارد می&zwnj;شود، مجبور به تخلیه بنا می&zwnj;شوند. استفاده از گچبری، آیینه&zwnj;کاری و کاشی&zwnj;کاری در فضای داخلی و بهره&zwnj;گیری از الگوهای کاملا نوگرا در ساخت عمارت اصلی در کنار استفاده از معماری بومی و تاریخی ایران به&zwnj;ویژه در فضای داخلی و ساخت سردر و ابنیه جانبی، از مهم&zwnj;ترین ویژگی&zwnj;های هتل قو است. در سال&zwnj;های اخیر با پیگیری&zwnj;های ارزشمند گروه مستقل دوچرخه سواران &laquo;اکسین&raquo; در قالب &laquo;کمپین نجات هتل قو اهواز&raquo; با همراهی فعالان میراث فرهنگی اهواز و حمایت مردم شهر، پس از سال&zwnj;ها متروکه بودن و بسته بودن در هتل به روی مردم شهر، این مجموعه بازگشایی و از محوطه آن به عنوان کافه استفاده می&zwnj;شود. با این وجود، همچنان عمارت اصلی آن در وضعیت واقعا اسف&zwnj;باری به&zwnj;سر می&zwnj;برد و نیاز به تامین بودجه و حمایت دولتی برای استحکام&zwnj;سازی و مرمت اصولی دارد. این مجموعه با شماره ۳۳۵۴ در آثار ایران ثبت ملّی شده است.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">برای تصاویر بیشتر نگاه کنید:&nbsp;<a style="font-family: Calibri, sans-serif; font-size: 11pt;" href="https://www.instagram.com/p/CgqylvyMwL8/?igshid=YmMyMTA2M2Y">https://www.instagram.com/p/CgqylvyMwL8/?igshid=YmMyMTA2M2Y</a>&nbsp;</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">۴. ساختمان پیشین &laquo;هتل اهواز&raquo; که امروزه از آن به&zwnj;عنوان &laquo;بیمارستان آموزشی درمانی کودکان ابوذر&raquo; استفاده می&zwnj;شود، در سال ۱۳۴۱ ه.ش به عنوان هتلی مجلل و مجهز در اهواز بهره&zwnj;برداری می&zwnj;شود. مالک آن بنابر روایت مجتبا گهستونی ، روزنامه&zwnj;نگار و فعال و کنشگر ميراث&zwnj;فرهنگی، گردشگری و محیط زیست، آقای حمید بختیاری بوده است. این هتل در زمان خود امکانات رفاهی درخوری داشته وبرای نمونه، در ایام کریسمس و نوروز، گروه&zwnj;های موسیقی مختلفی چون بندهای &laquo;راک&raquo; و &laquo;جاز&raquo; اهل ایالات متحده آمریکا و انگلستان که برای اجرا به صورت پروازی راهی آبادان می&zwnj;شده&zwnj;اند، پس از آن در این هتل نیز به صورت زنده قطعاتی اجرا می&zwnj;کرده&zwnj;اند. پس از انقلاب جمهوری اسلامی و شروع جنگ هشت ساله، این هتل در سال ۱۳۶۰ ه.ش بنابر نیاز جامعه و کمبود مراکز درمانی برای خدمت&zwnj;رسانی به مجروحان جنگی، به بیمارستان تغییر کاربری می&zwnj;دهد و به همین دلیل، رفته رفته ۴۰% از ساختمان&zwnj;های آن که برای &laquo;هتل&raquo; طراحی شده بوده و اکنون دیگر کارایی نداشته&zwnj;است، تخریب می&zwnj;شود. در سال ۱۳۷۰ ه.ش و بنابر نیاز دانشگاه علوم پزشکی اهواز، این بیمارستان به مرکز تخصصی درمان اطفال تغییر کاربری و دیگر بخش&zwnj;های بیمارستانی آن در بیمارستان&zwnj;های سطح شهر توزیع می&zwnj;شود. امروزه این بنا همچنان با همین کاربری به حیات خود ادامه می&zwnj;دهد و در سال&zwnj;های اخیر باقی&zwnj;مانده&zwnj;های مجموعه هتل بسیار آسیب دیده و بخش&zwnj;های عمده&zwnj;ای از محوطه&zwnj;سازی آن دیگر تخریب شده است؛ برای مثال استخر معروف هتل و محوطه پیرامون آن تخریب و بر جای آن، ساختمان جدید بیمارستان با طرح &laquo;مهندسان مشاور همگون&raquo; و پیمانکاری &laquo;شرکت راه و ساختمانی رهگا&raquo; از سال ۱۳۸۸ ه.ش، در حال ساخت و اجراست. از معمار هتل اطلاعاتی تا کنون در دست نیست.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">برای تصاویر اضافه&zwnj;تر نگاه کنید:&nbsp;<a style="font-family: Calibri, sans-serif; font-size: 11pt;" href="https://www.instagram.com/p/ChaIj1PsP8N/?igshid=YmMyMTA2M2Y">https://www.instagram.com/p/ChaIj1PsP8N/?igshid=YmMyMTA2M2Y</a>&nbsp;</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">۵. بنای &laquo;هتل پارس&raquo; اهواز، یکی از هتل&zwnj;های از مجموعه هتل های پارس&nbsp; در سراسر کشور می&zwnj;باشد که بنابر اطلاعات مندرج در سایت رسمی آن، در ۵ طبقه و ۱۳۴ باب فضای اقامتی، در سال ۱۳۴۷ ه.ش تاسیس و در سال ۱۳۵۲ ه.ش بهره&zwnj;برداری شده است. آخرین بازسازی آن در سال&nbsp; ۱۳۹۳ ه.ش بوده است. به روایت کانال تلگرامی &laquo;اهواز قدیم&raquo;، پیش از انقلاب نام این هتل &laquo;رویال استوریا&raquo; بوده است. پس از انقلاب جمهوری اسلامی نام آن مدتی به &laquo;فجر&raquo; تغییر می&zwnj;یابد و سپس نام &laquo;پارس&raquo; بر آن گذاشته می&zwnj;شود.</p>
<p class="MsoNormal" dir="RTL" style="text-align: justify; direction: rtl; unicode-bidi: embed; padding-right: 80px;">تصاویر و اطلاعات بیشتر:&nbsp;<a style="font-family: Calibri, sans-serif; font-size: 11pt;" href="https://www.instagram.com/p/CgL5iUqsE84/?igshid=YmMyMTA2M2Y">https://www.instagram.com/p/CgL5iUqsE84/?igshid=YmMyMTA2M2Y</a>&nbsp;</p>
<p style="text-align: justify;">&nbsp;</p>
<p class="MsoNormal" dir="RTL" style="text-align: justify; text-justify: kashida; text-kashida: 0%; direction: rtl; unicode-bidi: embed;">&nbsp;</p>
<p class="MsoNormal" dir="RTL" style="text-align: justify; text-justify: kashida; text-kashida: 0%; direction: rtl; unicode-bidi: embed;">&nbsp;</p>
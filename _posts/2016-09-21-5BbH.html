--- 
title: "تعامل رویدادهای مشروطه و تحولات فضایی تهران| نازآفرین توکلی" 
authors: asmaneh 
types: research 
featured: false
slug: 5BbH 
--- 
<p>درک یک شهر درگروی فهم زندگی جاری در آن در موقعیت&zwnj;ها&zwnj; و برهه&zwnj;های مختلف است. در این میان رویدادهای خاص مثل جنبش&zwnj;های اجتماعی موقعیت&zwnj;های ویژه&zwnj;ای برای شناخت شهر پدید می&zwnj;آورد. چنین رویدادهایی هویت مکان&zwnj;هایی، که در آن بروز می&zwnj;کند را تغییر می&zwnj;دهد. همچنین با وقوع این رویداد&zwnj;ها رفتارهایی در شهر شکل می&zwnj;گیرد که در اثر تکرار&nbsp; به شکل&zwnj;گیری فضاهای متناسب با آن می&zwnj;انجامد. بنابراین رویدادهای خاص هم در هویت&zwnj;بخشی به فضاهای موجود و هم در ایجاد فضاهای جدید در شهر اثر می&zwnj;گذارد. در دورۀ قاجاریه&nbsp; ظهور تکثر بی&zwnj;سابقه در عرصۀ سیاسی موجب تکثر&zwnj;های مدنی درجامعه شد و رویدادهای حاصل از تکثر&zwnj;های مدنی بر هویت مکان&zwnj;های عمومی و فضاهای شهری اثر گذاشت.&nbsp;</p>
<p>در این تحقیق، نازآفرین توکلی، چگونگی ظهور نهضت مشروطه&zwnj;خواهی در تهران و سرگذشت بستر&zwnj;های شهری این رویداد را روایت می&zwnj;کند. بدین منظور می&zwnj;کوشد، رویدادهای مؤثر بر جریان مشروطه&zwnj;خواهی و محل وقوع آن را بشناسد تا با تحلیل شواهد متنی و کالبدی به روایتی از تحول فضاها و مکان&zwnj;های شهری در جریان این نهضت دست یابد. این تحقیق سه فصل دارد. در فصل اول، &laquo;از مملکت استبداد تا وادی مشروطیت&raquo;، با مطالعۀ رویدادهای پیش از پیروزی نهضت مشروطه&zwnj;خواهی به چگونگی ممکن شدن ظهور این نهضت در شهر تهران&nbsp; و بروز فضاهای مرتبط با آن می&zwnj;پردازد.&nbsp; فصل دوم، &laquo;شهر و ترتیب مشروطیت&raquo;، تحول&zwnj;های پس از پیروزی نهضت مشروطه&zwnj;خواهی و استقرار نهاد مجلس در شهر را بررسی می&zwnj;کند. در فصل سوم، &laquo;صبح سعادت وطن را شام نحوست رسید&raquo;، تأثیر قدرت یافتن نهضت مشروطه&zwnj;خواهی بر فضاهای پیشینِ شهر و ایجاد تناقض آشکار میان فضاهای جدید و قدیم را مطالعه می&zwnj;کند.&nbsp;</p>
<p><strong>نازآفرین توکلی. &laquo;تعامل رویدادهای مشروطه و تحولات فضایی تهران&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر محمدرضا رحیم&zwnj;زاده. استادان مشاور: دکتر زهرا اهری، مهندس سید محمد بهشتی. تهران: دانشگاه شهید بهشتی، شهریور ۱۳۹۵.</strong></p>
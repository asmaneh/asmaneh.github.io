--- 
title: "روایتِ روایت دوازدهم: خیالِ زندگی بخشِ خانه" 
authors: tabatabaei 
types: blog 
featured: false
slug: w6f2M 
--- 
<p>&laquo; پدر بزرگ که مرد، روزهای اول مادر بزرگ مدام می&zwnj;گفت بی&zwnj;خانه شدم. می&zwnj;گفت بچه&zwnj;هایم که رفتند اینقدر سخت نبود که او رفت و در چند هفته آلزایمر عجیبی گرفت. همه چیز را به خوبی یادش بود، به راحتی از اتفاق&zwnj;ها و افراد دور و نزدیک می&zwnj;گفت ولی یک چیز را یادش می&zwnj;رفت، این که آقاجون مرده است. خیلی وقت&zwnj;ها تکرار می&zwnj;کرد و می&zwnj;گفت: &laquo; علی&zwnj;آقا خانة ما را بلدی؟ فردا قرار است به آن جا برویم. آقاجون آن&zwnj;جاست&raquo;. وقتی به او می&zwnj;گفتیم خانه&zwnj;اش همین&zwnj;جاست و آقاجون فوت کرده است باورش نمی&zwnj;شد. با تعجب می&zwnj;پرسید پس چرا دیشب این&zwnj;جا بود؟ تنها راهِ آرام کردنش این بود که دستش را بگیریم و به اتاق خالیِ آقاجون ببریم&zwnj;اش. آن&zwnj;وقت واقعیت سخت را باور می&zwnj;کرد و انگار یادش بیاید و امیدش از آن خیالِ دیشبی ناامید شود. سرش را پایین می&zwnj;انداخت، حرفی نمی&zwnj;زد و بازمی&zwnj;گشت&raquo;.</p>
<p>خیالِ خانه سازندة انسجامی درونی میانِ فرد و جهان است و در این میانه، حیاتی پدید می&zwnj;آورد. حیاتی که با ایجاد نیروی تغییر موقعیت وجودی فرد و دورتر شدن و از جایی دیگر تماشا کردن&zwnj;اش، حضور جهانی خارج از خود را لازم و معنادار می&zwnj;کند. لازم می&zwnj;آید تا کسی و چیزی و جایی دیگر باشد تا این وضع تازه با آن در میان گذاشته شود، تا در ناشناخته&zwnj;های این موقعیت تازه نقشی بازی کند، کاری از خود کند و معنایی بسازد. این حیات که از تجربة روزها و سال&zwnj;ها زندگی در خانه در وجود ساکن رسوب کرده، به مرور تغییر می&zwnj;کند و خویشتن و جهانِ دیگر را در نسبت و عملشان با یکدیگر شکل می&zwnj;دهد. حیاتی که از خیالِ مشترکِ وجودی متراکمی جان می&zwnj;گیرد. به واسطة این خیالِ زیبا خاطرات خود و دیگران را به مکان&zwnj;ها پیوند می&zwnj;زنیم و در جایی زنده نگاه می&zwnj;داریم و با هم در میان می&zwnj;گذاریم. وقتی که افراد می&zwnj;روند و دیگر در آن مکان نیستند هم تا مدت&zwnj;ها این زندگیشان درون ما و درون خانه هست و می&zwnj;توانیم به جایشان برویم و آن&zwnj;ها را دوباره زندگی کنیم. چه بسیار اتاق&zwnj;ها، خانه&zwnj;ها و کوچه&zwnj;ها و محله&zwnj;ها که تا سال&zwnj;ها بوی محبوبی را به خود دارند و گذشتن و رها کردن را به تدریج ممکن می&zwnj;کنند.</p>
<p>شش جهت است این وطن قبله در او یکی مجو</p>
<p>بی&zwnj;وطنی است قبله&zwnj;گه، در عدم آشیانه کن</p>
<p>مولانا</p>
<p>&nbsp;</p>
<p>این خیال از تناسب میانِ درون&zwnj;نگری و برون&zwnj;نگری وجود آدمی ساخته می&zwnj;شود و تجربة خانه&zwnj;کردنی مطلوب را رقم می&zwnj;زند. این تناسب مجموعه&zwnj;ای از خواست&zwnj;های درونیِ آدمی را به قابلیت&zwnj;هایی که مکان در اختیارش می&zwnj;گذارد، پیوند می&zwnj;زند. خواست&zwnj;هایی که هربار و در هر رویدادی از زندگی بر طلبی عمیق متمرکز می&zwnj;شوند و کیفیتی تازه می&zwnj;سازند. جهانِ درونِ آدمی پر از تضاد&zwnj;هاست و خیالِ خانه با معنایی که به در و دیوار و فضاهای ساخته شده با آن&zwnj;ها می&zwnj;دهد، وسیله&zwnj;ای می&zwnj;شود برای امکانِ حضور همزمانِ این تضادها و از دورتر تماشاکردن و با آن&zwnj;ها زندگی کردن. تضادِ درون و بیرون، بالا و پایین، &nbsp;من و دیگری، گذشته و آینده، جبر و اختیار، اسارت و آزادی، جاودانگی و مرگ که در حضور این خیال امکان وجود همزمان می&zwnj;یابند. وقتی این تعارض&zwnj;های درونی - که شاید بتوان در تضادی کلی جمع&zwnj;شان کرد - به ترتیبی دوباره سامان می&zwnj;یابند آدمی وجود خود را فارغ از آن&zwnj;ها و در جایگاهی دورتر می&zwnj;یابد. هنگامی که به واسطة این خیال که بر شاخ و برگ درختی می&zwnj;نشیند، تجربة زمان از خط بی رحم صرفا پیش&zwnj;رونده تبدیل به حرکتی آزاد و معنادار میان گذشته و آینده می&zwnj;شود، وقتی با آن فضای بسته و محدودِ اتاق گسترشی بی&zwnj;نهایت می&zwnj;یابد،&zwnj; وقتی جهانِ مقید و پیش&zwnj;بینی پذیر امکانی هم برای ارادة آزاد باز می&zwnj;کند. وقتی که خیالِ خوشِ آزادیِ حقیقی رخ می&zwnj;نماید، آن وقت است که تجربة زندگی با خانه و در آن مطلوب می&zwnj;شود. خانه با امکان&zwnj;های کالبد ساختمانی&zwnj;اش هم&zwnj;صحبتی می&zwnj;شود برای گفتن از خیالِ خوشِ رهایی.</p>
<p>هر یک از روایت&zwnj;ها با تمرکز بیشتر بر یکی از این تضاد&zwnj;ها سعی داشت تا تجربة حضورِ این خیال را بازنمایی کند و خواننده را در آن تجربة زیسته شریک کند. این خیال که پیوند دهندة مجموعة بی&zwnj;کرانی از انگیزه&zwnj;ها و خواست&zwnj;ها و عواطف درونی با ویژگی&zwnj;ها و صور مختلف کالبد ساختمان در رویدادی از زندگی است، یکبار در تجربة زیستن ساکنان در خانه آشکار شده بود و با بیان روایتی از زندگی قابل بازگویی مجدد بود. روایت با امکان توصیف تجربة زیستة مخیل، پیوسته در خطی از زمان و همچنین بدنمندِ ساکنان در خانه، انتقال آن به دیگری را ممکن کرد و با ویژگی&zwnj;هایش از هستة متراکم عاطفی&zwnj;ای که از تناسب میانِ اجزای مختلف درون و بیرون ساخته شده بود محافظت &zwnj;کرد تا خواننده با خیالِ خلاقِ خود در آن تجربه حاضر شود. روایت&zwnj;هایی که تجربة مطلوبِ افراد مختلف از زندگی در خانه&zwnj;های آجربهمنی تهران در آن&zwnj;ها حاضر بود و به هدف انتقال خیالِ مشترکِ سازندة آن&zwnj;ها نوشته شد. تجربه&zwnj;هایی مطلوب از زندگی در خانه که نه به واسطة خواستی مطلقا شخصی که از تناسبِ میانِ تضادهای وجودی مشترک و انسانی با کالبدی ساختمانی ساخته شده بود.</p>
<p>&nbsp;در این روایت&zwnj;ها سعی شد همواره توصیف&zwnj;ها در مرز میانِ جهانِ درون و بیرون نوشته شوند تا کیفیتِ تناسب میانِ اجزای مختلفِ &nbsp;آن&zwnj;ها شکوفا شود. تناسبی که باعث ایجاد لذت در خواننده و برانگیزانندة خیالِ او باشد و هر جز ساختمان را با حضور فعالش به رویدادی از زندگی پیوند زند. هر اپیزود به دنبالِ نزدیکی بیشتر به این تناسب بود و موقعیت&zwnj;های مختلف هم برای بازنمایی آشکارترِ آن در تجربة زیستة مطلوب در این خانه&zwnj;ها خلق شد. روایت، امکانِ زنده شدنِ دوبارة آن تجربه در جهانِ خیالِ خواننده را پدید آورد تا به این ترتیب ادبیات چون پلی میانِ &laquo; تجربة مطلوب و شاعرانة زندگی ساکنان در خانه&raquo; و &laquo;آگاهیِ قابل انتقالِ انسانی&raquo; عمل کند.</p>
<p>تجربة زیستة مطلوب ساکنان در خانه هدفی است که یک خانه برای آن ساخته می&zwnj;شود. این تجربه در خانه&zwnj;های آجربهمنی تهران حاضر بود و مجموعة این روایت&zwnj;ها به دنبال بازنمایی و انتقال آن نوشته شد. کیفیتِ تناسبِ درون&zwnj;نگری و برون&zwnj;نگریِ وجود به واسطة خیالی که بر کالبد خانه می&zwnj;نشست مطلوبیتی زنده می&zwnj;ساخت و این تحقیق به دنبال بیانِ آن بود. تا اگر روزی کسی خواست چگونگی مطلوبیت و حیاتِ خانه&zwnj;های آجر بهمنی را دریابد به سراغ آن برود. خانه&zwnj;هایی که روزی در این شهر ساخته شدند چند نسل در آن زندگی کردند و امروز به سرعت در حال از بین رفتن&zwnj; هستند. این خانه های در حال مرگ آخرین نفس&zwnj;هایشان را می&zwnj;کشند و در مدت همین تحقیق شاهد از بین رفتن و تخریب بسیاری از آن&zwnj;ها بودم. اما هنوز هستند خانه&zwnj;ها و ساکنانی قدیمی&zwnj;ای که می&zwnj;توان در لا به لای حرف&zwnj;هاشان شرحی یافت از کیفیتِ مطلوبِ زندگیشان در این خانه&zwnj;ها و این مجموعه روایت&zwnj;ها ازهمصحبتی با آن&zwnj;ها و خانه&zwnj;هایشان و برای ثبتِ زندگی مطلوبی که به واسطة ساختمان پدید آمده بود نوشته شد تا&nbsp;شما هم خیالِ خوشی که زندگی موزون میانِ آدمی و خانه را ساخت، با وجودتان دریابید.</p>
<p>راهِ خانه</p>
<p>آبی</p>
<p>هوا</p>
<p>درختِ بلند</p>
<p>دایره&zwnj;ای که حواصیل می&zwnj;پرد</p>
<p>و خانه</p>
<p>که زمانی بود</p>
<p>آن&zwnj;جا که اکنون جنگل</p>
<p>فروپوشیده است</p>
<p>خانه</p>
<p>کوچک و سپید</p>
<p>و پرتو سبزِ</p>
<p>یک برگ بید</p>
<p>باد مرا برده است</p>
<p>جلو آستانه دراز می&zwnj;کشم</p>
<p>باد مرا پوشانده است</p>
<p>تا کجا باید دنبالش کرده باشم؟</p>
<p>بالی ندارم</p>
<p>شامگاه</p>
<p>کلاهم را</p>
<p>به سوی پرندگان پرتاب کردم</p>
<p>گرگ و میش، خفاش&zwnj;ها</p>
<p>دور سرم فرود می&zwnj;آیند</p>
<p>پارو شکسته</p>
<p>پس غرق نخواهم شد</p>
<p>گام می&zwnj;نهم بر آب.</p>
<p>یوهانس بوبروفسکی در &laquo; زادة اضطراب جهان&raquo; ترجمة محمد مختاری</p>
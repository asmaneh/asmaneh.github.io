--- 
title: "باغ آکادمی افلاطون" 
authors: rasooliyazdi 
types: blog 
featured: false
slug: f7is 
gallery: 
- image_path: "/assets/img/posts/f7is-1.jpg" 
  title: "نقشه مربوط به سال ۱۷۶۸ موقعیت باغ آکادمی افلاطون را در شمال غربی و باغ لاسیم ارسطو در شمال شرقی آتن نشان می‌دهد" 
- image_path: "/assets/img/posts/f7is-2.jpg" 
  title: "وضع کنونی باغ آکادمی افلاطون" 
- image_path: "/assets/img/posts/f7is-3.jpg" 
  title: "در این تصویر تپه آکروپلیس و شهر آتن مشخص است. راه پر اهمیتی آتن را پس از گذر از دروازه دیپیلون به آکادمی متصل می‌کرده است که در میان آن باغ اپیکور قرار دارد. لاسیم ارسطو در بالای تصویر و سمت چپ مشخص است" 
- image_path: "/assets/img/posts/f7is-4.jpg" 
  title: "دیوار نگاره آکادمی افلاطون توسط رافائل نقاش دوران رنسانس در واتیکان و در اوایل قران ۱۶ میلادی ترسیم شده است. در مرکز تصویر افلاطون و ارسطو در حال مباحثه دیده می‌شوند و سایر شاگردان مشغول فراگیری علوم مختلف هستند. فضای معماری ترسیم شده در این تصویر تخیل نقاش است و در واقع وجود نداشته. آکادمی یک باغ بزرگ و پر از سایه درختان بوده است که از نظر افلاطون برای کسب علم فضای مناسبی به شمار می‌آمده اما رافائل آن را به شکل یک ساختمان دوران رنسانس ترسیم کرده است." 
- image_path: "/assets/img/posts/f7is-5.jpg" 
  title: "این موزاییک در شهر پمپی و در زمان فعالیت آکادمی یعنی در حدود سال ۹۰ پیش از میلاد ساخته شده است. شهر آتن در بالا و سمت راست تصویر قرار دارد و دروازه دیپیلون در میانه دیوار آن دیده می‌شود. درخت زیتون و افلاطون که در زیر آن به سایه خود می‌نگرد اشاره به تمثیل غار و مثل افلاطونی دارد. کوزه های روغن زیتون مقدس در بالای دروازه ورودی آکادمی قرار دارند. نشیمنگاه نیم دایره بر اهمیت مباحثه و گفتگو میان فیلسوفان تأکید می‌کند." 
- image_path: "/assets/img/posts/f7is-6.jpg" 
  title: "تایم لاین وقایع مربوط به آکادمی از زمان آکادموس تا امپراطور جاستنیان" 
 
--- 
<p>در شمال غربی آتن امروزی و در یک محله فقیرنشین، مجموعه&zwnj;ای قرار دارد که برای اولین بار ایده آموزش عالی را به جهان غرب معرفی کرد: آکادمی افلاطون.</p>
<p>آکادمی افلاطون باغی خرم بود که دوست&zwnj;داران حکمت در سایه درختان آن به مباحثه و کسب علومی از قبیل فلسفه، ریاضیات، هندسه، اخلاق، کلام، سیاست و زیست شناسی می&zwnj;پرداختند. بسیاری از فلاسفه شناخته شده تاریخ در این مدرسه تحصیل کرده&zwnj;اند.</p>
<p>به اعتقاد افلاطون، دانش تنها از طریق تفکر حاصل نمی&zwnj;شود بلکه برای عالم شدن به گفتگو، تدریس و تحقیق نیاز است. اهمیت گفت و گو در تفکر سقراط، استاد او و آثار افلاطون مشهود است. از این رو آکادمی افلاطون مکانی برای ملاقات، مباحثه و خطابه بود.</p>
<p>سقراط و در پی او افلاطون مخالف دموکراسی حاکم بر نظام سیاسی آتن بودند. در دیدگاه افلاطون، مردم عادی و افرادی که از دانش کافی برخوردار نیستند شایستگی رای دادن و تعیین سرنوشت کشور را ندارند و برای رسیدن به مدینه فاضله، تنها کسانی باید در انتخابات شرکت کنند که از دانش و توانایی تشخیص برخوردار باشند. از سوی دیگر به عقیده افلاطون سیاست&zwnj;مدران هم باید از دانش کافی برخوردار باشند و به سخن دیگر، فیلسوف باشند. این ایده&zwnj;آل گرایی افلاطون او را بر آن داشت تا در جهت نیل به مدینه فاضله دست به عمل زند و در پی تربیت افراد دانشمند و شایسته برآید. برای رسیدن به این هدف، افلاطون آکادمی را در سال ۳۸۶ پیش از میلاد و در محلی خارج شهر و به دور از هیاهوی مردم عادی افتتاح کرد. آکادمی تا نهصد سال پس از افلاطون به حیات خود ادامه داد و بزرگان فلسفه یکی پس از دیگری مسئولیت اداره آن را بر عهده داشتند.</p>
<p>آکادمی افلاطون در بیشه&zwnj; مقدس آکادمیا قرار دارد و آثار سکونت در آن به ۲۳۰۰ سال پیش از میلاد مسیح باز می&zwnj;گردد. آکادمی افلاطون تنها بخشی از تاریخ آکادمیا به شمار می&zwnj;آید. این زمین مقدس شمرده می&zwnj;شده و به الهه خرد یعنی آتنا منسوب است&nbsp;و مالک این زمین یکی از قهرمانان یونان به نام آکادموس بوده است. آکادموس کسی بود که هنگام حمله برادران اسطوره&zwnj;ای کاستور و پالوکس (دوقلوهای برج جوزا) به آتن، این شهر را از ویرانی نجات داد. کاستور و پالوکس در پی نجات خواهر خود هلن از دست تیندارئوس (پادشاه آتن) به این شهر حمله کردند و قصد ویرانی آن را داشتند. آکادموس محل اسارت هلن را به ایشان نشان داد و این عمل آتن را از خطر ویرانی رهاند. آکادموس در لغت یعنی &laquo;کسی که از مکان ساکتی می&zwnj;آید&raquo; ریشه این کلمه ارتباطی با تحصیل ندارد اما از آنجا که مدرسه افلاطون در بیشه آکادمیا بنیان گذاری شد&nbsp;و به آن آکادمی افلاطون گفته می&zwnj;شد، عبارت آکادمی در سال&zwnj;های بعد هم با موضوع تحصیل گره خورد.</p>
<p>بیشه آکادمیا برای هزاران سال محل پرورش درختان چنار و زیتون مقدس بوده است. روغن حاصل از این زیتون&zwnj;&nbsp;این درختان به عنوان جایزه به ورزشکاران پیروز در میدان&zwnj;های مبارزه هدیه می&zwnj;شد و شاخه&zwnj;های آنها بر سر قهرمانان قرار می&zwnj;گرفت. در سال ۶۰۰ پیش از میلاد یکی از سه جیمناسیم مهم آتن در بیشه آکادمیا ساخته شد که در آن قهرمانان با یکدیگر به مبارزه می&zwnj;پرداختند. طبق منابع تاریخی، افلاطون ساختمانی را در این باغ احداث نکرد اما پیش از او یک حیاط با ستون&zwnj;ها و ایوان&zwnj;هایی در اطراف آن در اینجا ساخته شده بود.</p>
<p>پس از تأسیس آکادمی افلاطون، فیلسوفان دیگری مانند ارسطو، اپیکور و زنون باغ&zwnj;هایی را برای آموزش علوم ایجاد کردند. ارسطو در سن ۳۸ سالگی و پس از ۲۰ سال تحصیل در آکادمی افلاطون برای تدریس به اسکندر مقدونی و سپس تأسیس مدرسه خود، از آکادمی خارج شد. لاسیُم، باغ و مدرسه ارسطو در شمال شرقی شهر آتن قرار داشت. ارسطو عادت به راه رفتن در هنگام تفکر و تدریس داشت و دانشجویان او در مسیرهای مستقیمی که با سایه درختان پوشیده شده بود، به دنبال او راه می&zwnj;رفتند.</p>
<p>در سال ۸۶ پیش از میلاد رومیان به آتن حمله می&zwnj;کنند و آکادمی را به آتش می&zwnj;کشند و در این زمان، درختان زیتون یا می&zwnj;سوزند و یا برای مصارف نظامی بریده می&zwnj;شوند. پایان داستان آکادمی زمانی است که جاستینیان پادشاه روم در سال ۵۲۶ پس از میلاد دستور به بسته شدن آن می&zwnj;دهد.</p>
<p>درحال حاضر آکادمی در یک پارک عمومی است و اثر قابل توجهی از آن باقی نمانده است. تنها تعدادی قطعه سنگ و پلان جیمناسیم قابل تشخیص است.</p>
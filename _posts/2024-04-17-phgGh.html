--- 
title: "آیا تاریخ هنرْ جهانی است؟ | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
authors: mqayoomi 
types: blog 
tags: تاریخ هنر,کتاب‌نگاشت,کتاب‌نگاشت توضیحی,نظریه تاریخ هنر,تاریخ هنر و معماری,نظریه تاریخ معماری,آسمانه,مطالعات معماری ایران 
featured: true
featureImg: "/assets/img/posts/phgGh.jpg" 
slug: phgGh 
gallery: 
- image_path: "/assets/img/posts/phgGh.jpg" 
  title: "آیا تاریخ هنرْ جهانی است؟ | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
 
excerpt: "کتاب آیا تاریخ هنر جهانی است؟ مجلد سوم از مجموعه‌ی هفتگانه‌ای است با عنوان «هم‌اندیشی‌های هنر»، که به کوشش جیمز الکینز فراهم آمده است. هدف اصلی از این دوره عرضه‌ی آخرین نظرها درباره‌ی حوزه‌های نظری گوناگون هنر است. کار تهیه‌ی هر مجلد با میزگردی آغاز شده که متن تحریرشده‌اش را در انتهای مجلد ذیربط عرضه کرده‌اند. هر مجلد با مقدمه‌ای درباره‌ی کلیت و اصول و فروع موضوع آن مجلد آغاز می‌شود. در پی آن، فصل یا فصولی درباره‌ی «مبادی» آن مبحث می‌آید." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">۹</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">.</span><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> <em style="box-sizing: inherit;">آیا تاریخ هنرْ جهانی است؟</em></span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>(پاره&zwnj;ای دیگر از </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">) &zwnj;</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات کتاب</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> Elkins, James. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Is The Art History Global?.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">New York: Rutledge, 2007. 464 pages.</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">الکینز، جیمز. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آیا تاریخ هنرْ جهانی است؟</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> &zwnj;</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">بررسی کتاب</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> کتاب آیا تاریخ هنر جهانی است؟ مجلد سوم از مجموعه&zwnj;ی هفتگانه&zwnj;ای است با عنوان &laquo;هم&zwnj;اندیشی&zwnj;های هنر&raquo;، که به کوشش جیمز الکینز فراهم آمده است. هدف اصلی از این دوره عرضه&zwnj;ی آخرین نظرها درباره&zwnj;ی حوزه&zwnj;های نظری گوناگون هنر است. کار تهیه&zwnj;ی هر مجلد با میزگردی آغاز شده که متن تحریرشده&zwnj;اش را در انتهای مجلد ذیربط عرضه کرده&zwnj;اند. هر مجلد با مقدمه&zwnj;ای درباره&zwnj;ی کلیت و اصول و فروع موضوع آن مجلد آغاز می&zwnj;شود. در پی آن، فصل یا فصولی درباره&zwnj;ی &laquo;مبادی&raquo; آن مبحث می&zwnj;آید. بخش مبادی حاوی مقاله&zwnj;هایی است که پیش از میزگرد، آنها را در اختیار شرکت&zwnj;کنندگان گذاشته بودند. سپس متن تحریرشده&zwnj;ی میزگرد است و در نهایت بخشی است به نام &laquo;نظرها&raquo;، حاوی نظر آزادانه&zwnj;ی آن دسته از اهل نظر که در میزگرد شرکت نکرده&zwnj;اند. موضوع این مجلدْ جهانی بودن یا نبودن تاریخ هنر است. پرسش اصلی این است که آیا با روش&zwnj;های غربیِ تاریخ هنر می&zwnj;توان به شناختی شایسته از هنر دیگر جاها دست یافت؛ و اگر نه، آیا راه دیگری هست. ویراستار در مقدمه می&zwnj;گوید که موضوع جهانی شدن یا جهانی بودن تاریخ هنر چندان پرسابقه نیست که بتوان مروری تاریخی بر وضع مباحث آن کرد. از این رو، ترجیح می&zwnj;دهد در خود موضوع بحث کند تا زمینه&zwnj;ای برای فصول بعدی کتاب فراهم آورد. او از یک سو پنج دلیل در امتناع جهانی بودن تاریخ هنر می&zwnj;آورد؛ و از سوی دیگر پنج دلیل در اینکه تاریخ هنر جهانی است یا می&zwnj;تواند جهانی بشود. نهایتاً خود جانب دوم را برمی&zwnj;گزیند. می&zwnj;گوید تاریخ هنر، فارغ از موضوعش که ممکن است محلی و غیرجهانی باشد، دارای دیدگاه&zwnj;ها و روش&zwnj;هایی شناخته و مشترک است. از این رو، می&zwnj;توان از چیزی به نام &laquo;رشته&zwnj;ی تاریخ هنر&raquo; در جهان سخن گفت. این تاریخ هنر جهانی، هم می&zwnj;تواند موضوع&zwnj;های محلی و بسیار متنوع داشته باشد و هم شاخه&zwnj;های محلی و منطقه&zwnj;ای. آنچه تاریخ جهانی هنر را پدید می&zwnj;آورد دیدگاه&zwnj;ها و روش&zwnj;های مشترک است؛ نه موضوع واحد. او در این مدعا تا آنجا پیش می&zwnj;رود که رشته&zwnj;ی تاریخ هنر را به فیزیک تشبیه می&zwnj;کند. بخش مبادی با مقاله&zwnj;ی آندرئا جونتا با عنوان &laquo;نکاتی درباره&zwnj;ی تاریخ هنر در امریکای لاتین&raquo; آغاز می&zwnj;شود. او در این مقاله جهانی بودن تاریخ هنر را نفی می&zwnj;کند. جونتا نشان می&zwnj;دهد که در مؤسسات متولی تاریخ هنر در امریکای لاتین، علاقه&zwnj;ای به تاریخ عمومی یا جهانی هنر امریکای لاتین نیست و پژوهش&zwnj;ها بیشتر درباره&zwnj;ی موضوعات خاص است. نیز اگر پژوهش&zwnj;ها برپایه&zwnj;ی این مؤسسات پیش رود، می&zwnj;تواند وجوه فرهنگ امریکای لاتین را بهتر از مؤسسات غربی آشکار کند. مقاله&zwnj;ی دوم این بخش، &laquo;درباره&zwnj;ی فضاهای واقعی دیوید سامرز&raquo;، از آنِ جیمز الکینز است. او در این مقاله به بررسی آراء سامرز درباره&zwnj;ی جهانی بودن تاریخ هنر می&zwnj;پردازد. دیوید سامرز بر این باور است که با مفاهیم غربی می&zwnj;توان تجارب هنری بسیاری از فرهنگ&zwnj;ها را شناخت. فریتریش تیا باخ در مقاله&zwnj;ی &laquo;چونیِ مقوله&zwnj;های فضایی&raquo; نشان می&zwnj;دهد که یکی از شروط اصلی برای رسیدن به جریانِ درستِ جهانی شدن تاریخ هنرْ تداوم تضاد دیدگاه&zwnj;های کل&zwnj;نگر و خردنگر است؛ چه از تضاد این دو دیدگاه است که ارزش هرکدام روشن می&zwnj;شود. لادیسلاو کسنر نیز در مقاله&zwnj;ی &laquo;آیا می&zwnj;توان به تاریخ جهانی راستینی برای هنر دست یافت؟&raquo; مخالف جهانی شدن تاریخ هنر است. او دلایلی می&zwnj;آورَد تا نشان دهد که برای جهانی نشدن تاریخ هنر باید آن را مدام نقد کرد. بخش سوم متن تحریرشده&zwnj;ی &laquo;میزگرد هنر&raquo; است. شرکت&zwnj;کنندگان در میزگرد متخصصان رشته&zwnj;های مرتبط با تاریخ و هنر و زبان و جامعه و فرهنگ&zwnj;اند. حاصل این گفتگو روشن شدن موضوع امکان یا امتناع جهانی شدن یا جهانی کردن تاریخ هنر و اصول و فروع این مبحث و پرسش&zwnj;های دیگر مرتبط با آن است. بخش چهارم &laquo;نظرها&raquo;ست. برای این بخش، از سی پژوهشگر خواسته&zwnj;اند تا ارزیابی خود را از این میزگرد و ضعف&zwnj;ها و قوت&zwnj;هایش بنویسند. ارزیابی&zwnj;ها از حیث اندازه و سبک نگارش بسیار گوناگون است؛ برخی بسیار ساختارمند است و برخی نه&zwnj;چندان؛ برخی کمتر از یک صفحه است و برخی به اندازه&zwnj;ی صفحات متعارف یک مقاله.</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">بخش پنجم یا &laquo;پی&zwnj;گفتار&raquo; مقاله&zwnj;ی &laquo;جهانی شدن تاریخ هنر&raquo;، نوشته&zwnj;ی شِلی ارینگتون، است. برای این بخش، از او خواسته&zwnj;اند تا به بررسی همه&zwnj;ی بخش&zwnj;های پیش بپردازد. او براین باور است که پرسش بنیادین میزگرد چندان روشن نیست. ریشه&zwnj;ی این مشکل در روشن نبودن تعاریف اولیه&zwnj;ی &laquo;تاریخ&raquo; و &laquo;هنر&raquo; و &laquo;جهانی&raquo; است. پس برای روشن شدن اینها، سه پرسش پیش می&zwnj;کشد: تاریخ هنر داستان چه چیزی را بازگو می&zwnj;کند؟؛ چه چیزی هنر به&zwnj;شمار می&zwnj;آید؟؛ اگر تاریخ هنر جهانی باشد، گفتگو بر سر چنین تعاریف اولیه&zwnj;ای توضیح واضحات نیست؟ قسمت آخر کتاب به معرفی شرکت&zwnj;کنندگان در میزگرد اختصاص دارد. پرسش &laquo;آیا تاریخ هنر جهانی است؟&raquo; خود پرسشی جهانی است و به&zwnj;همین&zwnj;روی درخور پاسخی جهانی. هرچند در این کتاب تلاش شده تا از اندیشه&zwnj;ی دانشوران کشورهای گوناگون بهره برند، بیشتر آنان اروپایی یا امریکایی&zwnj;اند. گویی گردآورندگان این مجلد توجه نداشته&zwnj;اند که غیرغربی با غیرانگلوساکسون برابر نیست. مشکل بنیادین دیگر در این کتاب این است که مدافعان جهانی شدن یا جهانی کردن تاریخ هنر بر تعریف واحد تاریخ هنر اصرار می&zwnj;ورزند؛ در حالی که با دگرگون شدن مبادی و دیدگاه، اساساً تاریخ و هنر و تاریخ هنر ماهیتی دگرگون می&zwnj;یابد. سخن از تاریخ جهانی هنر سخن از جهانی بودن یا جهانی کردن چیزی موجود است؛ بی&zwnj;آنکه به امکان چیزی اساساً متفاوت با آن قایل باشند. برای تحقق این مقصود، لازم است نخست مفاهیم اصلی پرسش روشن شود، که در این کتاب چنین نمی&zwnj;شود. به&zwnj;همین&zwnj;روی برداشت دانشوران و پژوهشگران از پرسش اصلی کتاب بسیار متفاوت است؛ نگاه برخی به روش&zwnj;های تحقیق تاریخی درباره&zwnj;ی هنر است و نگاه برخی به موضوعات آن. درباره&zwnj;ی جهانی بودن نیز نگاه برخی به وضعیت بالفعل و کنونی این دست تحقیقات است و نگاه برخی به وضعیت بالقوه و آینده&zwnj;ی آن. اگرچه هریک از پاسخ&zwnj;ها بسیار خواندنی است، چندگانگی برداشت&zwnj;ها می&zwnj;تواند خواننده را سردرگم کند. با این همه، باید گفت که این کتاب در شناخت اختلاف آراء در مبادی تاریخ هنر و وضع کنونی آن در جهان بسیار مفید است. خواننده&zwnj;ی ایرانی با خواندن این کتاب درخواهد یافت که، برخلاف آنچه در بدایت می&zwnj;نماید، تاریخ هنر مبادی و چارچوب&zwnj;ها و مفاهیم و روش&zwnj;های بسیار متنوعی دارد و می&zwnj;توان با دیدگاه&zwnj;ها و رویکردهایی کاملاً تازه، همچنان در دایره&zwnj;ی وسیع تاریخ هنر سهمی داشت؛ سهمی که متناسب با فرهنگ و هنر ایران باشد. </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> فهرست کتاب </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Series Preface SECTION 1 INTRODUCTION Art History as a Global Discipline, James Elkins SECTION 2 STARTING POINTS Notes on Art History in Latin America, Andrea Giunta On David Summers&rsquo;s Real Spaces, James Elkins The Modality of Spatial Categories, Friedrich Teja Bach Is a Truly Global Art History Possible?, Ladislav Kesner SECTION 3 THE ART SEMINAR Participants: Friedrich Teja Bach, James Elkins, Andrea Giunta, Ladislav Kesner, Sandra Klopper, and David Summers SECTION 4 ASSESSMENTS Ralph Ubl, Maria de Los Angeles Taberna and Humberto Valdivieso, Barbara Maria Stafford, Matthew Rampley, Chika Okeke-Agulu, Keith Moxey, Suzana Milevska, Atta Kwami, Dan Karlholm, Romuald Tchibozo, Suman Gupta, George Intsiful, Shigemi Inaga, Craig Clunas, David Carrier, Kitty Zijlmans, Hans Dam Christensen, Jorgelina Orfila, Charlotte Bydler, Frank Vigneron, Carol Archer, Heie Treier, Atreyee Gupta and Sugata Ray, Thomas DaCosta Kaufmann, Sandy Ng, Mariusz Bryl, Ekaterina Degot, Leonard Bell SECTION 5 AFTERWORD Globalizing Art History Shelly Errington Notes on Contributors Index</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">ترجمه&zwnj;ی فهرست کتاب پیش&zwnj;گفتار مجموعه، جیمز الکینز بخش ۱ مقدمه تاریخ هنر چون رشته&zwnj;ای جهانی، جیمز الکینز بخش ۲ مبادی نکاتی درباره&zwnj;ی تاریخ هنر در امریکای لاتین، آندرئا جونتا درباره&zwnj;ی فضاهای واقعی دیوید سامرز، جیمز الکینز چونیِ مقوله&zwnj;های فضایی، فریتریش تیا باخ آیا می&zwnj;توان به تاریخ جهانی راستینی برای هنر دست یافت؟، لادیسلاو کسنر بخش ۳ میزگرد هنر شرکت&zwnj;کنندگان: فریتریش تیا باخ، جیمز الکینز، آندرئا جونتا، لادیسلاو کسنر، ساندرا کلوپر، دیوید سامرز بخش ۴ نظرها رالف اوبل، ماریا دو لوس آنجلس تابرنا و هومبرتو والدیوی&zwnj;یزو، باربارا ماریا استافورد، متیو رمپلی، چیکا اوککه&zwnj;ـ آگولو، کیت ماکسی، سوزانا میلوسکا، آتا کوئامی، دن کارلهوم، راموئالد چیبوزو، سومان گوپتا، جرج اینتسیفول، شیگمی ایناگا، کرگ کلوناس، دیوید کری&zwnj;یر، کیتی زیجلمنز، هانس دم کریستنسن، یورگلینا اورفیلا، شارلوت بیدلر، فرنک وینیرون، کرول آرچر، هیه تریر، آتریی گوپتا و سوگاتا ری، توماس داکوستا کافمن، سندی نای، ماریوس بریل، اکاترینا دگوت، لئونارد بل. بخش ۵ پی&zwnj;گفتار جهانی کردن تاریخ هنر، شلی ارینگتن درباره&zwnj;ی نویسندگان نمایه </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات منبع مهرداد قیومی بیدهندی و دیگران، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">، تهران: دانشگاه شهید بهشتی، ۱۳۹۴، فصل۳. </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">برای مشاهده&zwnj;ی مشخصات کتاب </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آیا تاریخ هنرْ جهانی است؟</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به پیوند زیر مراجعه کنید :</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><a href="https://www.routledge.com/Is-Art-History-Global/Elkins/p/book/9780415977852" target="_blank" rel="noopener">https://www.routledge.com/Is-Art-History-Global/Elkins/p/book/9780415977852</a></span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&nbsp;</span></p>
<p>&nbsp;</p>
<p>&nbsp;</p>
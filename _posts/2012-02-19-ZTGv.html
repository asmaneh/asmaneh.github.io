--- 
title: "بررسی حضور عناصر طبیعت در معماری آیینی دوره ساسانی| سروناز پارسا" 
authors: asmaneh 
types: research 
featured: false
slug: ZTGv 
--- 
<p>انسان پیشامدرن طبیعت را آیه و نشانۀ خداوند می&zwnj;دانست و تعامل او با طبیعت برای شناخت نشانه&zwnj;های الهی و در راستای شناخت حقیقت ازلی بود. در این نگاه عناصر طبیعی به منزلۀ فرشتگان یا ایزدانی برای تنظیم رابطۀ انسان با محیط پیرامون تقدیس می&zwnj;شدند. معماری نیز در این جهان برای تنظیم و بهبود رابطۀ انسان با طبیعت برپا می&zwnj;شد و حامل اندیشه وجهان&zwnj;بینی سازندگانش بود. بنابراین نوعی تناظر میان معماری و جهان&zwnj;بینی انسان و نحوۀ ارتباطش با طبیعت وجود داشت و&nbsp; عجیب نیست که در این نگاه، طبیعت و مقدسات و معماری با یکدیگر چنان عجین شده&zwnj;اند که مفهوم هریک با درک دیگری قابل تفسیر&nbsp; باشد.&nbsp;</p>
<p>در آیین زرتشت، عناصر طبیعت مانند آتش، آب، خاک(زمین) و گیاهان آنقدر اهمیت داشت که ذکرهای متعددی در متون دینی زرتشتیان دربارۀ پاک نگه داشتن و احترام به عناصر طبیعی آمده است. در دورۀ ساسانیان که آیین زرتشت دین رسمی کشور شد، حضور این عناصر در پیدایی بناهایی آیینی نقشی مهم داشت. بنابراین، برای نزدیک شدن به فهم بناهای آیینی ساسانی فهم نگاه انسانِ آن زمان به طبیعت اهمیت دارد.&nbsp;</p>
<p>در این تحقیق، سروناز پارسا به بررسی و تبیین چگونگی حضور عناصر طبیعت در معماری آیینی دورۀ ساسانی می&zwnj;پردازد. او می&zwnj;کوشد با نزدیک شدن به نگاه انسان ساسانی در مواجهه با طبیعت و رابطۀ این نگاه با آیین زرتشت، به فهم چگونگی بروز این جهان&zwnj;بینی در معماری بناهای آیینی آنها نزدیک شود. این پژوهش سه فصل دارد. در فصل اول، نگاه ساسانیان به طبیعت، با بررسی متون آیینی زرتشتیان به بحث دربارۀ طبیعت در نگاه زرتشتیان و عناصر طبیعی مورد احترام آنها می&zwnj;پردازد. با توجه به اینکه در فصل اول، آتش به منزلۀ مهم&zwnj;ترین عنصر آیینی و واسطه&zwnj;ای بین گیتی و جهان مینویی شناخته می&zwnj;شود، در فصل دوم، &laquo;آتشکده&zwnj;ها و آیین ساسانیان&raquo;،&nbsp; آتشکده&zwnj;ها به منزلۀ بناهای آیینی شاخص در دوران ساسانیان بررسی می&zwnj;شوند. در فصل سوم، &laquo;عناصر طبیعت و آتشکده&zwnj;های ساسانی&raquo;، به بررسی ویژگی&zwnj;های مکان مقدس در نگاه ساسانیان و&nbsp; چگونگی حضور عناصر طبیعی در آتشکده&zwnj;های آنها می&zwnj;پردازد.&nbsp;</p>
<p>&nbsp;</p>
<p><strong>سروناز پارسا. &laquo;معماری و طبیعت از نگاه ایرانی: بررسی حضور عناصر طبیعت در معماری آیینی دوره ساسانی&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری، استاد مشاور: ناصر نوروز&zwnj;زاده چگینی، تهران: دانشگاه شهید بهشتی، دانشکدۀ معماری و شهرسازی، بهمن۱۳۹۰.</strong></p>
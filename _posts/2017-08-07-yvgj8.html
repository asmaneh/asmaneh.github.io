--- 
title: "آیینۀ حافظ" 
authors: pouresmaiel 
types: blog 
tags: حافظ,آینه,شهر,معماری,تاریخ معماری,فرهنگ,تاریخ فرهنگی,مطالعات معماری ایران,آسمانه,مریم پور‌اسماعیل 
featured: false
slug: yvgj8 
excerpt: "چندی پیش یکی از دوستان دوستدار شعر و ادبیات، در تفسیر این بیت از غزل خواجه حافظ شیرازی که:
تا چه کند با رخ تو دود دل من
آینه دانی که تاب آه ندارد" 
--- 
<div>
<div>
<p style="text-align: justify;">چندی پیش یکی از دوستان دوستدار شعر و ادبیات، در تفسیر این بیت از غزل خواجه حافظ شیرازی که:</p>
<br />
<p style="text-align: justify;">تا چه کند با رخ تو دود دل من</p>
<br />
<p style="text-align: justify;">آینه دانی که تاب آه ندارد</p>
<br />
<p style="text-align: justify;">دچار اشتباهی نه چندان کوچک شد. او تصور می&zwnj;کرد که آینه را، بخاری که از آه&zwnj;کشیدن روی آن می&zwnj;نشیند، مکدر می&zwnj;کند! دوست جوان من نمی&zwnj;دانست که آینه&zwnj;ای که حضرت حافظ از آن یاد می&zwnj;کند، نه یک آینهٔ شیشه&zwnj;ای، که یک آینهٔ فلزیِ بسیار صیقلی بوده، و گرچه مانند آینه&zwnj;های امروزی می&zwnj;شکسته است، اما مهم&zwnj;ترین آفت آن زنگار بستن یا &laquo;آه&zwnj;گرفتن&raquo; بوده است. او حتی بدون رجوع به دیگر ابیات حضرت حافظ یا شعر دیگر شعرا می&zwnj;توانست با طرح یک پرسش کوچک از چنین اشتباه آشکاری پیشگیری کند؛ اینکه مگر بخارگرفتنِ آینه&zwnj;های امروزی چه آفتی می&zwnj;تواند برای آن باشد؟ مگر ما آینه&zwnj;ها را اتفاقاً با بخار و نم پاکیزه&zwnj;تر نمی&zwnj;کنیم؟ پس چرا باید حافظ معشوق خود را به این&zwnj;گونه مورد عتاب قرار دهد؟! و یک کنجکاوی کوچک پیرامون پیشینهٔ ساخت آینه&zwnj;ها در گذشته می&zwnj;توانست مشکل او را برطرف کند. گرچه این اشتباه، اشتباهی رایج نیست اما همین نکته، به اندیشیدنم واداشت دربارهٔ چند و چون نگاه ما پژوهشگران نسل نو به متون کهن؛ از نظم و نثر.</p>
<br />
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; به نظر می&zwnj;رسد ما در رجوع به متون کهن، گاهی دچار چنین اشتباهی می&zwnj;شویم. اینکه گاهی با &laquo;دید&raquo; امروزی&zwnj;مان به گذشته نگاه می&zwnj;کنیم؛ به واژه&zwnj;ها، مفاهیم، تعاریف و در نتیجه گاهی قضاوتمان پیرامون گذشته توأم با کژفهمی و اشتباه است. به نظر می&zwnj;رسد در نگاه به متون گذشته لازم است چشممان را مسلح به نوعی &laquo;عینک&raquo; کنیم. عینک&zwnj;هایی که از متنی به متن دیگر فرق می&zwnj;کند؛ به این معنی که لازم است در رجوع به متون، در بدایت امر یک آگاهی کلی پیرامون زمان و مکان خلق متن، نویسندهٔ اثر، اوضاع کلی سیاسی، اجتماعی-فرهنگی، اقتصادی، علمی و اطلاعاتی از این دست داشته باشیم و سپس مسلح به این آگاهی، به سراغ متن برویم. اما کار به اینجا ختم نمی&zwnj;شود؛ هنگام کندوکاو در متن، به دنبال هر چه که هستیم، لازم است به گذشته نقب&zwnj;هایی بزنیم. چگونه؟ این نقب&zwnj;ها پرسش&zwnj;هایی&zwnj;اند که کنجکاوانه و گاهی از سر وسواس مطرح می&zwnj;کنیم. اینکه در متنی که پیش روی من است، معنی این یا آن واژه، همان است که امروز از آن مستفاد می&zwnj;شود؟ این که غم، شادی، فقر، تنعم، آبادی، ویرانی و بسیاری واژه&zwnj;ها و مفاهیم، می&zwnj;تواند معنای ضمنی یا مستقیم دیگری در زمان و مکان دیگری داشته باشد که فهم ما را از متن، به کلی تغییر دهد؟ برای نمونه در برخورد به این مصرع از شعر حافظ:</p>
<br />
<p style="text-align: justify;">دولت فقر خدایا به من ارزانی دار!</p>
<br />
<p style="text-align: justify;">می&zwnj;توان پرسید که آیا معنای واژهٔ فقر و مفاهیم پیرامون آن همواره مانند امروز، به معنای فقدان پول و سرمایه بوده و همواره بار معنایی منفی داشته است؟ پس چرا حافظ چنین گفته؟ طرح این پرسش و جستجو برای پاسخ به آن، نقبی است به تاریخ از رهگذر واژهٔ &laquo;فقر&raquo; که سبب غنای اندوخته&zwnj;های ما می&zwnj;شود و دید ما را نسبت به گذشته &laquo;اصلاح&raquo; می&zwnj;کند.</p>
<br />
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; با این حساب به نظر می&zwnj;رسد که در برخورد با متون کهن نمی&zwnj;توان بی&zwnj;نیاز از پژوهش&zwnj;های دیگران، در زمینه&zwnj;های دیگر دانش بود؛ با توجه به تخصصی شدن دانش و گستردگی اطلاعات، امروز لازم است که پیرامون یک متن کهن، انواع پژوهش&zwnj;ها در انواع موضوعات انجام شود و پژوهشگران از حاصل کار یکدیگر برای تکمیل پژوهش و اصلاح دیدشان نسبت به گذشته استفاده کنند. به نظر می&zwnj;رسد که امروز، کمبود و گاهی فقدان پیشینهٔ پژوهشی و ادبیات مناسب پیرامون متون کهن، یکی از آفت&zwnj;های کار پژوهشی در ایران باشد. ما پژوهشگران هنر و معماری، گاهی&nbsp; برای به دست آوردن دید مناسب نسبت به یک متن، نیاز به پژوهش&zwnj;های زبان&zwnj;شناسی، مردم&zwnj;شناسی، جامعه&zwnj;شناسی، جغرافیا، تاریخ و غیره داریم. در بسیاری موارد لازم است که خود دست به کار شده و به سراغ دیگر دانش&zwnj;ها برویم که کاری خطیر، زمان&zwnj;بر و گاهی توأم با اشتباه است.</p>
<br />
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; به نظر می&zwnj;رسد که هیچ پژوهشگری در انواع زمینه&zwnj;های دانش، بی&zwnj;نیاز از داشتن اطلاعات تاریخی نیست؛ البته این متفاوت است با دانستن تاریخ فلسفه، تاریخ ادبیات، تاریخ علم و تاریخ هنر. شاید بتوان اطلاعات تاریخی را در اینجا اینطور تعریف کرد: هر چه ما را ملزم به یافتن پیشینهٔ چیزی می&zwnj;کند. پیشینهٔ اشیاء، پیشینهٔ واژه&zwnj;ها، پیشینهٔ رفتارها، پیشینهٔ ابزارها و تکنیک&zwnj;ها، پیشینهٔ اندیشه در موضوعی مشخص و غیره. این نیاز به دانستنِ پیشینه&zwnj;ها، در خلال پژوهش و فقط با طرح پرسش است که ایجاد می&zwnj;شود؛ و اگر نه نمی&zwnj;توان انتظار داشت که یک پژوهشگر از پیش، مسلح به انواع اطلاعات تاریخی باشد.</p>
<br />
<p style="text-align: justify;">-&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; شاید امروز نیاز باشد که عده&zwnj;ای پژوهشگر در هر زمینه، به فکر پژوهش&zwnj;هایی پایه&zwnj;ای و مرجع باشند؛ پیرامون هر متنِ کهن و البته مهم. حتی این پژوهش&zwnj;ها می&zwnj;تواند، حاصل یک کارِ گروهی مؤثر، متشکل از متخصصان در چندین زمینه در حوزهٔ علم و اندیشه باشد. این پژوهش&zwnj;های مرجع می&zwnj;تواند، به مثابه پیوستی به متون، اطلاعاتی جامع و مهم را در اختیار پژوهشگران در هر رشته قرار &zwnj;دهد، دید آن&zwnj;ها را اصلاح و از اشتباه جلوگیری کند. چنین پژوهش&zwnj;هایی حکم &laquo;عینک&raquo; را در نگاه به گذشته دارد.</p>
<p style="text-align: justify;">&nbsp;</p>
</div>
</div>
--- 
title: "سیر تحول معماری مجموعۀ شیخ صفی‌الدین اردبیلی| النازسادات ابریشمی اسکویی" 
authors: asmaneh 
types: research 
featured: false
slug: ri3P 
--- 
<p>مجموعۀ شیخ صفی&zwnj;الدین در طول تاریخ با نام&zwnj;های گوناگونی همچون زاویه، بقعه، آستانه، حظیره و مقبره شیخ صفی&zwnj;الدین اردبیلی شناخته شده است. سنگ &zwnj;بنای این مجموعه به دست شیخ صفی&zwnj;الدین، مؤسس طریقت صفوی، در حدود سال ۷۰۰ق گذاشته شد و خانه و زاویۀ او بود. پس از مرگ شیخ صفی، به دستور جانشین او، مقبرۀ شیخ صفی را در محوطۀ زاویه و چند بنای دیگر در این مجموعه ساختند؛ اما گسترش مجموعه تا روی کار آمدن صفویه متوقف شد. با تأسیس سلسلۀ صفویه، مجموعه دوباره اهمیت یافت و هریک از شاهان صفوی به تعمیر و گسترش آن پرداختند؛ اما با تضعیف و سقوط سلسلۀ صفویه از اهمیت و رونق این مجموعه کاسته شد.&nbsp;</p>
<p>در این تحقیق، النازسادات ابریشمی اسکویی به معرفی مجموعه و بررسی مراحل شکل&zwnj;گیری و تغییرات بخش&zwnj;های مختلف آن و نیز کارکرد هرکدام از زمان پیدایی تا اواخر دورۀ صفویه می&zwnj;پردازد. این تحقیق چهار فصل دارد. فصل اول، &laquo;آشنایی با مجموعه و شیوخ طریقت شیخ صفی&raquo;،&nbsp; به شناخت مقدماتی مجموعه و شیوخ طریقت شیخ صفی می&zwnj;پردازد. فصل دوم، &laquo;شناخت مجموعه در دوران شیخ صفی و شیخ صدرالدین&raquo;، به شکل&zwnj;گیری طریقت صفوی به دست شیخ صفی و اعتبار آن تا شکل&zwnj;گیری کالبد و گسترش مجموعه در زمان شیخ صدرالدین می&zwnj;پردازد. فصل سوم، &laquo;شناخت مجموعه از زمان شیخ جنید و شیخ حیدر و شاه اسماعیل&raquo;، وضعیت طریقت در زمان شیخ جنید و شیخ حیدر و شاه اسماعیل و تأثیر آن در کالبد مجموعه را بررسی می&zwnj;کند. فصل چهارم، &laquo;شناخت مجموعه در دوران سلاطین صفوی&raquo;، به بررسی تغییر و تحولات سیاسی در طریقت صفوی و تأثیر آن در کالبد مجموعه و نیز تأثیر شهر اردبیل و مجموعه بر یکدیگر می&zwnj;پردازد.&nbsp;</p>
<p>&nbsp;</p>
<p><strong>النازسادات ابریشمی اسکویی. &laquo;از زاویۀ صوفیانه تا زیارتگاه شاهانه: سیر تحول معماری مجموعه شیخ صفی&zwnj;الدین اردبیلی&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهندس کامبیز حاجی&zwnj;قاسمی. تهران: دانشگاه شهید بهشتی، بهمن ۱۳۸۹.</strong></p>
--- 
title: "معرفی وبگاه پلتفرم " 
authors: asmaneh 
types: news 
tags: معرفی,پلتفرم,وبگاه 
featured: false
slug: D7Jf 
excerpt: وبگاه پلتفرم (Platform) جایی است برای تبادل آرا دربارۀ تحقیق کردن، تدریس کردن، نوشتن و کار کردن، دربارۀ بناها و فضاها و منظر‌ها.  
--- 
<p>معرفی وبگاه پلتفرم&nbsp;</p>
<p>فرزاد زره&zwnj;داران</p>
<p>&nbsp;</p>
<p>وبگاه پلتفرم (Platform) جایی است برای تبادل آرا دربارۀ تحقیق کردن، تدریس کردن، نوشتن و کار کردن، دربارۀ بناها و فضاها و منظر&zwnj;ها. این سایت را در نشانی زیر می&zwnj;یابید:</p>
<p dir="ltr"><a href="https://www.platformspace.net/home">https://www.platformspace.net/home</a></p>
<p>&nbsp;</p>
<p>&nbsp;هدف این وبگاه آن است که مخاطبانش را به گفتگو&zwnj;های انتقادی وا دارد. پلتفرمْ رویکرد&zwnj;های میان رشته&zwnj;ای را دنبال می&zwnj;کند و پذیرای افرادی است که به گفتگو&zwnj;های انتقادی در بارۀ بناها و فضا&zwnj;ها و منظر&zwnj;ها، چه در دوران تاریخی و چه معاصر، علاقه&zwnj;مند اند؛ افرادی از تمامی نقاط جهان و با هر تخصصی.</p>
<p>آنچه که در این وبگاه منتشر می&zwnj;شود یادداشت&zwnj;های کوتاهی است که در شش بخش جای می&zwnj;گیرد:</p>
<p>&nbsp;</p>
<p>&nbsp;۱- یافتن (Finding)</p>
<p>در این بخش، اندیشه&zwnj;های جدید دربارۀ تحقیق کردن یا یافته&zwnj;های مرتبط با تحقیقی خاص به اشتراک گذاشته می&zwnj;شود؛ یافته&zwnj;هایی که ممکن است اندیشۀ غالب در بارۀ یک موضوع، یک عکس، یک فیلم، یک داستان یا شیوۀ مواجهه با شواهد را تغییر دهد.</p>
<p>&nbsp;</p>
<p>&nbsp; ۲- تاریخچۀ خانه&zwnj; (House Histories)</p>
<p>تاریخچۀ خانه بخشی است که در آن تجربه&zwnj;های مرتبط با خانه به اشتراک گذاشته می&zwnj;شود؛ تعاریفی که مخاطبان این وبگاه از مفاهیم مرتبط با خانه دارند، معیارهایی که آن را از یک بنای هر روزه به &laquo;خانه&raquo; تبدیل می&zwnj;کند و راهکار&zwnj;های اقتصادی و سیاسی و طراحی در بارۀ&nbsp; ایجاد خانه&zwnj;های مقرون به صرفه همگی در این بخش می&zwnj;گنجد.</p>
<p>&nbsp;</p>
<p>&nbsp;۳- ایده (Opinion)</p>
<p>این بخش جایی است برای موضع گرفتن دربارۀ طیف وسیعی از مشکلات و دغدغه&zwnj;های بحرانی و پیوند زدن آنها با موضوع ساختمان&zwnj;ها و فضا&zwnj;ها و منظر&zwnj;ها. در اینجا، افراد از منظر ساختمان و فضا و منظر به آن مشکلات می&zwnj;پردازند و با توجه به تحقیقی که انجام داده&zwnj;اند در باره&zwnj;ی وجوهی از آن گفتگو می&zwnj;کنند.</p>
<p>&nbsp;</p>
<p>&nbsp; ۴- خواندن/ گوش کردن/ دیدن (Reading/ Listening/ Watching)</p>
<p>افراد گاهی با کتاب، فیلم یا پادکستی رو به رو می&zwnj;شوند که آن را برای مخاطبان وبگاه پلتفرم مناسب می&zwnj;دانند. بخش خواندن/ گوش دادن/ دیدن جایی است که این افراد آن منابع را معرفی می&zwnj;کنند، توضیح می&zwnj;دهند که آنها را از چه وجه برای خوانندگان وبگاه مفید می&zwnj;دانند و گاه مشخص می&zwnj;کنند از نظر آنها مطالب یا مدارک معرفی شده برای عرضه در چه جای&zwnj;ها و موقعیت&zwnj;هایی مناسب است.</p>
<p>&nbsp;</p>
<p>&nbsp; ۵- تدقیق (Specifying)</p>
<p>&nbsp;این بخش به گفتگو دربارۀ فعالیت&zwnj;های چند وجهی&zwnj;ای اختصاص دارد که به نوعی با بناها و عاملان آنها مرتبط است - مانند ساختن و مدیریت پروژه و صورت برداری. همچنین نسبت بین این وجوهِ دنیایِ مادی با فعالیت&zwnj;های گذشته، کارگران، فنون و دیگر مسائل اجتماعی و سیاسی بررسی می&zwnj;شود. این بخش جایی است برای گفتگو در این باره که ما چه می&zwnj;سازیم؟، چگونه می&zwnj;سازیم و سازندگان جای&zwnj;هایی که ما هر روزه در آن زندگی می&zwnj;کنیم چه کسانی هستند؟</p>
<p>&nbsp;</p>
<p>&nbsp; ۶- تدریس/ کار (Teaching/ Working)</p>
<p>پلتفرم در این بخش به مسائل آموزش و کار می&zwnj;پردازد؛ مشکلات ثبت&zwnj;نام، تغییر در قوانین سفر و ویزا، تغییر در بودجه&zwnj;های تحقیق و موقعیت&zwnj;های کاری. همچنین موضوعات مانند نحوه&zwnj;، آموزش در مدارس معماری مطرح می&zwnj;شود. این بخش روش&zwnj;های جدیدی از آموزش را در اختیار خوانندگان وبگاه قرار می&zwnj;دهد؛ چه بسا آنان بتوانند این روش&zwnj;ها&nbsp; را در تدریس خود به کار ببرند.</p>
<p>&nbsp;</p>
<p>*از سرکار خانم #سمیرا_فتحی بابت معرفی این وبگاه تشکر می&zwnj;کنم.</p>
<p>🔸اطلاعات بیشتر دربارۀ وبگاه:</p>
<p>https://www.platformspace.net/what-do-we-publish</p>
<p>&nbsp;</p>
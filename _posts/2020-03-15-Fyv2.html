--- 
title: "کتیبۀ یادمانی یا کتیبۀ معماری!" 
authors: ekrami 
types: blog 
tags: تاریخ معماری,کتیبه,معماری اسلامی,کتیبۀ یادمانی,شیلا بلر,میرزاابوالقاسمی,گلچین عارفی 
featured: false
slug: Fyv2 
--- 
<div>
<div>
<p style="text-align: justify;">در برخی ترجمه&zwnj;ها و حتی کتاب&zwnj;هایی که به پارسی نوشته شده&zwnj;اند، مانند کتیبه&zwnj;های یادمانی فارس از میرزاابوالقاسمی (۱۳۸۷)، عبارت &laquo;کتیبه&zwnj;های یادمانی&raquo; تکرار شده&zwnj;است. پایگاه دیشکنری آکسفورد معنی Monument را علاوه بر &laquo;مجسمه، بنا یا سازه&zwnj;ای که برای یادبود شخص یا رویداد برجسته&zwnj;ای ساخته شده باشد&raquo;، معنی کرده است: &laquo;A building, structure, or site that is of historical importance or interest.&raquo; که به معنای هر بنا، سازه یا سایتی است که اهمیت تاریخی داشته باشد. همچنین این پایگاه، Monumental را &laquo;Of or serving as a monument&raquo; یعنی بخشی از یک Monument یا چیزی که در بنا به کار رود معنی کرده&zwnj;است. گویا بجای آن که &laquo;The Monumental Inscriptions&raquo; را &laquo;کتیبۀ یادمانی&raquo; معنی کنیم، دقیق&zwnj;تر آن است که در بحث تاریخ معماری، آن را &laquo;کتیبه&zwnj;ای که متعلق به بناست&raquo; یا به عبارت روان&zwnj;تر &laquo;کتیبۀ معماری&raquo; معنی کنیم. کما اینکه گلچین عارفی عنوان &laquo;The Monumental Inscriptions &hellip;&raquo; برای کتاب بلر (1992) را &laquo;... کتیبه&zwnj;ها در معماری...&raquo; ترجمه کرده است. و بلر (۱۳۹۴) نیز در درآمد کتاب خود به وضوح توضیح می&zwnj;دهد که پژوهش او کتیبه&zwnj;های آثار معماری را در بر می&zwnj;گیرد. اگر او معنای یادمان را از کلمۀ Monument مراد داشت، عنوان پژوهش او، کتیبه&zwnj;هایی را دربرمی&zwnj;گرفت که یادمانی باشند و چون بارزترین نمونه&zwnj;های &laquo;یادمانی بودن کتیبه&raquo; در سنگ قبرها است که به یاد متوفی بر آرامگاه او نصب می&zwnj;شود، یکی از مهمترین موضوعات تحقیق او، سنگ قبرها می&zwnj;شد. درحالیکه او در همان درآمد تصریح می&zwnj;کند که سنگ قبرها مورد پژوهش او نیستند. پس به کاربردن کتیبۀ یادمانی برگردانِ نادقیقی از &laquo;Monumental Inscriptions &raquo; است. ترجمۀ دقیقِ آن &laquo;کتیبۀ مربوط به بنا&raquo; یا همان &laquo;کتیبۀ معماری&raquo; است.</p>
<p style="text-align: justify;">&nbsp;</p>
</div>
</div>
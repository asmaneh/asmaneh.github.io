--- 
title: "«وقتی چهلستون از بین برود»" 
authors: e.najafi 
types: blog 
tags: چهل‌ستون,تاریخ معماری,تخریب,آسمانه,مطالعات معماری ایران,الناز نجفی,چهلستون 
featured: false
featureImg: "/assets/img/posts/dnCZR.jpg" 
slug: dnCZR 
gallery: 
- image_path: "/assets/img/posts/dnCZR.jpg" 
  title: "«وقتی چهلستون از بین برود»" 
- image_path: "/assets/img/posts/dnCZR-1.jpg" 
  title: "" 
- image_path: "/assets/img/posts/dnCZR-2.jpg" 
  title: "" 
 
excerpt: "روز پنجشنبه دوم اردیبهشت بود. از دفتر روزنامه در کوچۀ برلن به سمت کوچۀ مهران آمد و رسید به خیابان سعدی. در اولین کوچۀ بن‌بست آن سوی خیابان، در عمارتِ پارک صاحب‌اختیار که حالا «کلوب ایران» شده، نمایشگاهی از دیوارنگاره‌های چهل‌ستون و عالی‌قاپو برپا است." 
--- 
<p style="text-align: justify;">روز پنجشنبه دوم اردیبهشت بود. از دفتر روزنامه در کوچۀ برلن به سمت کوچۀ مهران آمد و رسید به خیابان سعدی. در اولین کوچۀ بن&zwnj;بست آن سوی خیابان، در عمارتِ پارک صاحب&zwnj;اختیار که حالا &laquo;کلوب ایران&raquo; شده، نمایشگاهی از دیوارنگاره&zwnj;های چهل&zwnj;ستون و عالی&zwnj;قاپو برپا است. حق ورودی برای روز پنجشنبه از سه ساعت قبل ظهر الی ظهر به قرار نفری یک تومان است. دو تالار بزرگ به نمایش نقاشی&zwnj;ها اختصاص دارد؛ در طرفین تالار جلویی، کپی&zwnj; دیوارنگاره&zwnj;های چهلستون نصب و در تالار بزرگ مقابل، کپی دیوارنگاره&zwnj;های عمارت عالی&zwnj;قاپو عرضه شده. عباس مسعودی، صاحب&zwnj;امتیاز و مدیر روزنامۀ اطلاعات، عصر همان روز در سرمقالۀ روزنامه شرح بازدیدش از نمایشگاه را آورد:</p>
<p style="text-align: justify;">&nbsp;</p>
<p style="text-align: justify;">امروز برای دیدن کپیه&zwnj;های نقاشی عمارت چهل&zwnj;ستون و عالی&zwnj;قاپو رفته بودم و چون نقاشی&zwnj;های این دو عمارت را دیده بودم به علاوه حسن شهرت آقای خاچاتوریان نقاش ایرانی را شنیده بودم میل داشتم کپیه&zwnj;های صنعتی ایشان را تماشا کنم ... خاچاتوریان یک نقاش ماهر و زبردست ایرانی است که به اهمیت صنایع و بدایع نقاشی ایران واقف گردیده و بیش از ۹ ماه است از پاریس به ایران آمده و تمام این مدت را در گوشه و کنار عمارت عالی&zwnj;قاپو و چهل&zwnj;ستون مشغول برداشتن کپیه از در و دیوار عمارات مزبور بوده و اینک قریب صد و پنجاه از بهترین آثار نقاشی اصفهان ترسیم و برای نشان دادن صنایع قدیم ایران با خود به اروپا می&zwnj;برد...کپیه&zwnj;هایی که خاچاتوریان برداشته از این لحاظ بیشتر اهمیت دارد که آثار فعلی اصفهان فناپذیر و شاید پس از مرور چند صد سال به کلی محو و از بین برود ولی این نمونه&zwnj;ها و کپیه&zwnj;هایی که از آن برداشته می&zwnj;شود باقی خواهد ماند. عمارت خراب می&zwnj;شود و نقاشی&zwnj;های جذاب و ظرافت&zwnj;های صنعتی را با خود می&zwnj;برد و از این همه آثار ذی&zwnj;قیمت فقط چیزی که باقی خواهد ماند همین کپیه&zwnj;های نقاشی است که آثار مزبور را همیشه زنده و جاودان می&zwnj;دارد...[۱]</p>
<p style="text-align: justify;">&nbsp;</p>
<p style="text-align: justify;">سرکیس خاچاتوریان نقاش و هنرمند معروف ارمنی و تحصیل&zwnj;کردۀ اروپا، بین سال&zwnj;های ۱۳۰۹- ۱۳۱۲ش به توصیۀ آرتور پوپ و به دعوت دولت وقت از اروپا به ایران آمد. سفر وی به منظور مرمت و کپی&zwnj;برداری از نقاشی&zwnj;&zwnj;های ابنیۀ دوران صفوی بود. خاچاتوریان پس از اتمام کار خود در اصفهان نمونه&zwnj;هایی را که تهیه کرده بود در تهران، پاریس، قاهره، لندن و نیویورک به نمایش گذاشت. وی در مدت سکونت خود در جلفای اصفهان فعالیت&zwnj;های گوناگونی مثل برگزاری کلاس&zwnj;های نقاشی و پیشنهاد تأسیس موزۀ کلیسای وانک و همکاری در بنیان&zwnj;گذاری این موزه را انجام داد.</p>
<p style="text-align: justify;">&nbsp;</p>
<p style="text-align: justify;">[۱] روزنامۀ اطلاعات، ۲ اردیبهشت ۱۳۱۰.</p>
<p style="text-align: justify;">&nbsp;</p>
<p style="text-align: justify;">***</p>
<p style="text-align: justify;">&nbsp;</p>
<p style="text-align: justify;">یادداشت نسبتا مفصل عباس مسعودی که مختصری از آن آمد، ذیل گزارش سفر او به اصفهان است که سرمقالۀ چند شمارۀ پیاپی روزنامه را به خود اختصاص داده. بخشی از یادداشت او اکنون برایمان غریب است؛ چطور می&zwnj;توانست روزی را تصور کند که عالی&zwnj;قاپو و چهلستون دیگر نباشد. امروز هرقدر آسان دربارۀ کلنگی بودن خانۀ خود صحبت کنیم، چهلستون و عالی&zwnj;قاپو به نظرمان جاودانه می&zwnj;آید. آگاهی و حساسیت افکار عمومی از یکسو و استحکامِ ضوابط و قوانین از سوی دیگر، ما را نسبت به ماندگاری چنین آثاری مطمئن کرده. اما تا آن روزگار بسیاری از بناهای هم&zwnj;سنگ چهلستون تخریب و برخی دیگر نیز به حال خود رها شده بود. ضمن آنکه دروازه&zwnj;های تهران، عمارت اندرونی کاخ گلستان، مسجد&zwnj;مدرسۀ رضائیه سرچشمه درست در همین سالها از بین رفت. پنداری هیچ زمانی به اندازۀ امروز در حفظ آثار گذشتگان نکوشیده&zwnj;ایم. اما آیا دغدغۀ فراوان ما برای حفاظت، حکایت از احساس بُعد و حتی درماندگیِ بیشتر در خلق جایگزین&zwnj;های شایسته&zwnj;ای برای آنها نمی&zwnj;کند.</p>
<p style="text-align: justify;">&nbsp;</p>
<p style="text-align: justify;">در بناهایی که تا پیش از ۱۳۱۰ ساخته شد حتی متأخرترین آنها نظیر سردرباغ ملی، کاخ مرمر و کاخ شهوند می&zwnj;توان سراغ ذوقی آشنا را گرفت. در عوض در دهۀ دوم سدۀ اخیر، ضمن تصویب قانون عتیقات به سال ۱۳۰۹ که مبین دغدغۀ حفاظت از آثار بود، بناهای نامأنوسی چون عمارت شهربانی، ایستگاه راه&zwnj;آهن تهران، کاخ دادگستری و کاخ دارایی نیز به تدریج ساخته شد. آیا نمی&zwnj;شود اینطور پنداشت که تا این زمان تخریب و نوسازی معنایی جز حرکت در مسیر قبل و نو به نو شدن نداشت و ازین پس بود که هر تخریب و یا زوالی با حسی از فقدان تؤام شد. همچون نویسنده&zwnj;ای که برای بهتر کردن نوشته&zwnj;هایش ابایی از مچاله کردن قبلی&zwnj;ها ندارد. آنان که به زایایی درونی او امید دارند نویسنده را از اینکار منع نمی&zwnj;کنند و ناامیدان از ادامۀ حیات او درصدد حفظ همۀ آثار تمام و نیمه&zwnj;تمام او برمی&zwnj;آیند. اینگونه که بنگریم یادداشت روزنامۀ اطلاعات و ابراز نگرانی از زوال عمارات قدیم، گرته&zwnj;برداری خاچاتوریان از دیوارنگاره&zwnj;های اصفهان، و ثبت تعدادی از آثار اصفهان از جمله چهلستون و عالی&zwnj;قاپو در فهرست آثار ملی در دی&zwnj;ماه ۱۳۱۰، حکایت از قرار داشتن در آستانه&zwnj;ای می&zwnj;کند. آستانۀ خروج از دورانی و ورود به دورانی دیگر؛ آستانۀ ورود به دورانِ خروجِ ماهی از آب.</p>
<p style="text-align: justify;">&nbsp;</p>
<p style="text-align: justify;"><strong>پی&zwnj;نوشت&zwnj;ها:</strong><br />۱. برای مطالعۀ بیشتر راجع به سرکیس خاچاتوریان:</p>
<p style="text-align: justify;">&nbsp;</p>
<p style="text-align: justify;">http://www.vank.ir/fa/موزه&shy;-ی-کلیسای-وانک/تاریخچه&shy;-ی-موزۀ-کلیسای-وانک.html</p>
<p style="text-align: justify;">&nbsp;</p>
<p style="text-align: justify;">مجابی، جواد. نود سال نوآوری در هنر تجسمی ایران. ۲ج. تهران: پیکره، ۱۳۹۵.</p>
<p style="text-align: justify;">&nbsp;</p>
<p style="text-align: justify;">۲. برای دیدن بخشی از آثار به نمایش در آمدۀ خاچاتوریان در نمایشگاه نیویورک به سال ۱۹۳۲ به کاتالوگ نمایشگاه که به پیوست آمده مراجعه کنید.</p>
<p style="text-align: justify;">&nbsp;</p>
<p style="text-align: justify;">۳. تصاویر وضعیت فعلی عمارتی است که احتمالا در دهه ۱۳۲۰ بر جای عمارت صاحب&zwnj;اختیار و کلوب ایران ساخته شده و اکنون باشگاه متروکه بانک ملت است.</p>
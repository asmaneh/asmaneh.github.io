--- 
title: "۷۱. هستان‌شناسی تاریخ معماری ایران برمبنای آثار دانشوران معاصر| دنا شمسی‌زاده حیات‌داودی" 
authors: asmaneh 
types: research 
featured: false
slug: eQqC 
--- 
<div>
<div>
<p>در رشتۀ علوم رایانه و هوش مصنوعی، در سال&zwnj;های اخیر، شاخه&zwnj;ای به نام اُنتولوژی (هستان&zwnj;شناسی) پدید آمد. هستان&zwnj;شناسی در اصل مفهومی برگرفته از فلسفه است؛ اما در هوش مصنوعی به ابزاری گفته می&zwnj;شود که با ضبط مفاهیم و اصطلاحاتِ حوزه&zwnj;ای مشخص و برقراری انواع پیوندهای معنایی میان این مفاهیم، دانشِ آن حوزه را برای رایانه قابل فهم و واضح می&zwnj;کند. هستان&zwnj;شناسی با قابل فهم ساختن حوزۀ مشخصی از دانش برای رایانه به ما این امکان را می&zwnj;دهد که بتوانیم اعمالی مرتبط با آن حوزه را، که انجامشان برایمان دشوار یا عملاً ناممکن است و یا امکان بروز خطا در آن زیاد است، از سیستم هوشمند طلب کنیم. پس در حوزۀ تاریخ معماری ایران نیز برای کمک به تفکر و نظم&zwnj;بخشی به دانش می&zwnj;توانیم با ساختن یک هستان&zwnj;شناسی، مقولات و مفاهیم مربوط به این حوزه را به همراه روابط منطقی&zwnj;شان به ماشین منتقل کنیم تا ضمن شناخت و برطرف کردن آشفتگی&zwnj;های زبان در این حوزه، برخی اعمال دشوار و ناممکن خود را از سیستم هوشمند طلب کنیم؛ اعمالی مانند ایجاد پایگاه&zwnj;های داده و بازیابی دقیق اطلاعات.<br />در این تحقیق، دنا شمسی&zwnj;زاده، در پی شناخت چگونگی ساختن هستان&zwnj;شناسی تاریخ معماری ایران است. بدین منظور می&zwnj;کوشد، مدلی توصیفی و صریح و مشخص از نظام مفهومی موجود در حوزۀ تاریخ معماری ایران، بر مبنای آن چیزی که در ذهن دانشوران اصلی این حوزه نقش بسته و در نوشته&zwnj;های آنها قابل پیگیری است، عرضه کند. این تحقیق سه فصل دارد. در فصل اول، &laquo;هستان&zwnj;شناسی و اصول ساختن آن&raquo;، از ماهیت هستان&zwnj;شناسی و اصول کلی ساختن آن سخن می&zwnj;گوید. در فصل دوم، &laquo;هستان&zwnj;شناسی تاریخ معماری ایران&raquo;، روش ساختن هستان&zwnj;شناسی تاریخ معماری ایران و ملاحظاتِ مربوط به آن را شرح می&zwnj;دهد. در فصل سوم، &laquo;محتوای هستان&zwnj;شناسی تاریخ معماری ایران&raquo;، محتوای بخشی از هستان&zwnj;شناسی تاریخ معماری ایران را، که با روش بیان&zwnj;شده در فصل دوم ساخته است&zwnj;، بازگو می&zwnj;کند.</p>
<p><strong>شمسی&zwnj;زاده حیات داودی، دنا. &laquo;هستان&zwnj;شناسی تاریخ معماری ایران برمبنای آثار دانشوران معاصر&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر نیلوفر رضوی. مشاور اول: دکتر مهرداد قیومی بیدهندی، مشاور دوم: آزاده رسولی یزدی. تهران: دانشگاه شهید بهشتی، بهمن ۱۳۹۵.</strong></p>
<p>&nbsp;</p>
</div>
</div>
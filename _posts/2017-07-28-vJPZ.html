--- 
title: "چند نکته خطاب به دانشجویان سال اول معماری" 
authors: qayyoomi 
types: blog 
featured: false
slug: vJPZ 
--- 
<p>نامه به نشریۀ تالار، ۱۳۹۱، در پاسخ به خواست گردانندگانِ مجله</p>
<p>عزیزان هیئت تحریریۀ نشریۀ دانشجویی تالار<br />سلام<br />پیرو نامۀ شما، برای دانشجویان معماری در نخستین ماه&zwnj;های تحصیل چند نکتۀ کوچک به نظرم می&zwnj;رسد، که آنها را در قالب چند جمله و چند پرسش ساده بیان می&zwnj;کنم. به لطف خدا، در سنین میان&zwnj;سالی و پیری همچنان دانشجویم. بنا بر این، اینها دردها و پرسش&zwnj;های خود بنده نیز هست:</p>
<p>۱. عزیزان، به همۀ کارها در این دنیا می&zwnj;شود به دو نحو پرداخت: یکی اینکه آنها را ابزار یا &laquo;راه&raquo; فهم بشماریم؛ دیگر اینکه آنها را ابزار یا راه فهم نشماریم.<br />۲. به این فکر کنیم: آیا اگر چیزی یا کاری ابزار یا راه یا واسطۀ فهم نباشد فایده&zwnj;ای دارد؟ چرا باید به کاری پرداخت که بر فهم ما از این جهان نیفزاید؟<br />۳. به این فکر کنیم: &laquo;معماری چون راه فهم&raquo; با معماری در نگرش&zwnj;های جز این چه تفاوتی دارد؟<br />۴. کسی که به &laquo;معماری چون راه فهم&raquo; می&zwnj;پردازد، در درون و بیرونش چه تفاوتی با کسی دارد که به معماری چون راه فهم نمی&zwnj;پردازد؟<br />۵. آیا معماری جز &laquo;راه فهم&raquo;، ممکن است &laquo;راه خدمت&raquo; هم باشد؛ یعنی آیا معماری این امکان را به ما می&zwnj;دهد که در همان حال که آن را می&zwnj;پیماییم تا به فهم بهتر و بیشتر و عمیق&zwnj;تری از جهان دست یابیم، به انسان&zwnj;ها نیز خدمت کنیم؟<br />۶. به این فکر کنیم که خدمت به انسان&zwnj;ها یعنی چه و چه صورت&zwnj;ها و حالاتی دارد. مثلاً آیا کمک به انسان&zwnj;ها<br />ـ برای اینکه در امان باشند،<br />ـ برای اینکه کارهایشان بهتر و آسان&zwnj;تر و درست&zwnj;تر انجام بگیرد،<br />ـ برای اینکه زندگی&zwnj;ای آرام&zwnj;تر داشته باشند،<br />ـ برای اینکه با هم پیوندهای درست&zwnj;تری داشته باشند، با هم مهربان&zwnj;تر باشند،<br />ـ برای اینکه منسجم&zwnj;تر باشند، کمتر دچار پریشانی بشوند،<br />ـ برای اینکه از زیبایی&zwnj;ها بهره ببرند،<br />ـ برای اینکه اگر بخواهند، بتوانند در خود و جهان تأمل کنند،<br />ـ برای اینکه بهتر بندگی کنند،<br />۷. آیا اینها خدمت به انسان&zwnj;هاست؟ آیا اینها خدمت&zwnj;های کوچکی است؟<br />۸. آیا قرار است معمار بشویم تا چنین خدمت&zwnj;هایی به انسان&zwnj;ها بکنیم؟<br />۹. آیا می&zwnj;شود این خدمت&zwnj;ها را در قالب صورت&zwnj;های زیبای معمارانه انجام داد؟<br />۱۰. اگر آری، آیا معمارانی که این&zwnj;چنین به معماری می&zwnj;پردازند معمارانی بهترند، یا معمارانی که به معماری چون &laquo;راه عرضۀ خود&raquo; می&zwnj;نگرند؟<br />۱۱. آیا معمارانی بهترند که از توانایی&zwnj;ها، از بینش و دانش و مهارت معمارانه، و از هنر خود بهره می&zwnj;گیرند تا بیشتر و بهتر به انسان&zwnj;ها خدمت کنند؛ یا آنان که نخست در پی عرضۀ توانایی&zwnj;های خود برمی&zwnj;آیند و آن&zwnj;گاه خدمت به انسان&zwnj;ها؟</p>
<p>۵ آبان ۱۳۹۱</p>
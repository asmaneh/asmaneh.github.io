--- 
title: "تلقی‌ها و نظرگاه‌ها دربارۀ معماری اسلامی" 
authors: abdollahzadeh 
types: blog 
featured: false
slug: gZas6 
--- 
<p>منظور از هنر و معماری اسلامی نزد محققان مختلف، بنا به رویکرد و نظرگاهشان، متفاوت است. این رویکردها به هنر و معماری اسلامی را می&zwnj;توان در دو گروه کلی دسته&zwnj;بندی کرد:</p>
<p>۱. رویکرد کسانی که هنر و معماری اسلامی را امری تاریخی می&zwnj;شناسند و در آن چارچوب بررسی&zwnj;اش می&zwnj;کنند. از نظر ایشان هنر و معماری اسلامی پدیده&zwnj;ای است که به اعتبار وقوع در زمان و مکان خاصی این نام را به خود گرفته است. تعاریف ایشان از معماری اسلامی نیز متناسب با این تلقی است؛ مانند اینکه &laquo;هنر و معماری اسلامی عبارت است از هنری که هنرمندان یا صنعتگرانی که دینشان اسلام بوده، برای ولی&zwnj;نعمتانی که عمدتا مسلمان می&zwnj;زیستند، یا به مقاصدی که منحصر یا ویژة جماعتی مسلمان یا مکانی اسلامی است خلق کرده&zwnj;اند.&raquo; این پدیده (هنر و معماری اسلامی) ابژه&zwnj;ای قابل مطالعه است و می&zwnj;توان از دریچه&zwnj;ها و با رویکردها و روش مختلف آن را بررسید؛ رویکردها و روش&zwnj;هایی مانند تفسیری-تاریخی،&nbsp;&nbsp;نشانه&zwnj;شناختی،&nbsp;&nbsp;سبک یا گونه&zwnj;شناختی،&nbsp;&nbsp;ساختارگرایانه و غیر آن. کسانی چون شیلا بلر و جاناتان بلوم و دونالد ویلبر و بسیاری از محققانی که در حوزۀ تاریخ هنر و معماری اسلامی نامی دارند، چنین نگاهی دارند.</p>
<p>۲. رویکرد کسانی که هنر و معماری اسلامی را به&zwnj;سان امری غیرتاریخی می&zwnj;شناسند. از نظر ایشان هنر و معماری اسلامی اساسا نمود امری غیرتاریخی یا فراتاریخی (دین اسلام) است. هر اثری به اعتبار واجد بودن این امر غیرتاریخی می&zwnj;تواند در زمرة هنر و معماری اسلامی شمرده شود: &laquo; معماری اسلامی عبارت است از معماری&zwnj;ای که همة جزییات آن مطابق با اصول مستخرج از تعالیم اسلام طراحی و اجرا و بهره&zwnj;برداری شود.&raquo; از این بابت ایشان هنر و معماری اسلامی را به مثابه یک مبنای نظری برای نظرورزی در معماری می&zwnj;شناسند. صاحبان این رویکردها، بنا به اینکه چگونه (با چه روش و مفروضاتی و از خلال چه منابعی) به دین اسلام نظر کنند و مظاهر آن را در هنر و معماری چگونه بجا آورند چند دسته می&zwnj;شوند. می&zwnj;توان نظرگاه ایشان را در دو گروه کلی جای داد:</p>
<p>o&nbsp; نظرگاه گروهی که عموما تفسیرهای باطنی از اسلام بر پایة آیات و روایات و رسالات فلسفی و عرفانی عرضه می&zwnj;کنند. ایشان به اتحاد ذاتی و باطنی سنت&zwnj;های دینی و عرفانی جهان (جهان پیشامدرن) باور دارند و آن را امری اصیل و جاودان می&zwnj;دانند که باید شناخته شود و معیار عمل ــ از جمله در هنر ــ قرار گیرد. (در این گروه نیز دو جریان عمده وجود دارد: آنها که به اتحاد همۀ سنت&zwnj;های پیشامدرن باور دارند؛ آنها که به اتحاد ادیان ابراهیمی باور دارند.) از نظر ایشان، هنر و معماری اسلامی به معنای تاریخی آن، ظهوری از هنر و معماری اسلامی در این معناست. کسانی چون نصر و شوان و بورکهارت هنگامی که از &laquo;هنر اسلامی&raquo; یاد می&zwnj;کنند قائل به چنین خصوصیتی در آن هستند.</p>
<p>o&nbsp; نظرگاه گروهی که عموما با تکیه بر نصّ آیات و روایات دین اسلام تلاش می&zwnj;کنند معماری اسلامی را ــ که نزد ایشان معماری درست است ــ تبیین کنند. ایشان تا حد امکان از تفسیرهای باطنی اجتناب می&zwnj;کنند و میان اسلام با سایر سنت&zwnj;های پیشامدرن تفکیک جدی قائل&zwnj;اند. کسانی چون نقره&zwnj;کار و نقی&zwnj;زاده و علی&zwnj;آبادی از این گروه&zwnj;اند.</p>
<p>&nbsp;</p>
<p>اگرچه گاهی محققی که عموما با نظرگاهی خاص شناخته می&zwnj;شود ممکن است تللیفی با نظرگاهی دیگر هم داشته باشد، این نظرگاه&zwnj;ها و مواضعشان را نباید به هم آمیخت. هر کدام از این نظرگاه&zwnj;ها قابل بررسی است. بر هر کدام از اینها نقدهایی وارد است و اهل هر کدام از جهاتی بر دیگری می&zwnj;تازد.</p>
<p>پ.ن.: خانم دکتر نادیه ایمانی رساله&zwnj;ای خواندنی در مقطع دکتری درباره نسبت اسلام و معماری تنظیم کرده&zwnj;اند و به اقسام این نظرگاه&zwnj;ها پرداخته&zwnj;اند.</p>
--- 
title: "مجموعه امام‌زاده اسماعیل اصفهان؛ مرور انتقادی مقاله ماکسیم سیرو| برگزاری جلسهٔ دفاع" 
authors: asmaneh 
types: news 
featured: false
slug: pdnBY 
--- 
<p>مجموعۀ امام&zwnj;زاده اسماعیل اصفهان مشتمل است بر چهارطاقی، مسجد، مقبره، چهارسو ومدرسه&zwnj;ای که در طول سده&zwnj;های متوالی شکل گرفته است. بیشتر پژوهشگران تاریخ معماری توجهی به این مجموعه نداشته&zwnj;اند. فقط ماکسیم سیرو، محقق فرانسوی، در مقاله&zwnj;ای به طور مفصل سیر تحول کالبد آن را بررسی کرده است. لازمۀ پیشبرد تحقیق دربارۀ این مجموعه مرور این پیشینۀ مفصل است. سیرو صورت اصیل مجموعه را در مقاطع زمانی مختلف بازنمایی و بناهای آن را تاریخ&zwnj;گذاری کرده و روایتی از سیرتحول مجموعه به دست داده است. بحث&zwnj;های سیرو مسائل کلان مجموعه از جمله کارکرد چهارطاقی و روایت ساخت چهارسو و مسائل خرد مانند تاریخ&zwnj;گذاری تزیینات را شامل می&zwnj;شود. او در تحقیق خود راهبرد تاریخی به کار برده و شواهد اصلی تحقیق او از کالبد بناست.</p>
<p>در این پژوهش ترکیبی از راهبردهای توصیفی و تاریخی را به کار گرفته&zwnj;ایم؛&nbsp; و با بررسی انواع دیگر شواهد در کنار کالبد بنا، با مرور انتقادی کار سیرو&nbsp; روایتی تازه&zwnj;تر و کامل&zwnj;تر از سیر تحول مجموعه عرضه کرده&zwnj;ایم. مطالب این تحقیق در دو فصل آمده که اولی شامل شناخت مجموعه، مقاله و نویسندۀ آن است، و در فصل دوم با تمرکز بر بخش&zwnj;های مختلف بنا سرگذشت هر یک از آن&zwnj;ها را روایت می&zwnj;شود. چهارطاقی، مسجد، امام&zwnj;زاده و چهارسو موضوع چهاربابِ این فصل&zwnj;اند و در انتها، درنتیجه بررسی انتقادی تحقیق سیرو روایت جدیدی از سیر تحول مجموعه به دست آمده است.<br /><br /></p>
<p>برگزاری جلسۀ دفاع از پایان&zwnj;نامۀ کارشناسی ارشد مطالعات معماری ایران</p>
<p>مجموعه امام&zwnj;زاده اسماعیل اصفهان؛ مرور انتقادی مقاله ماکسیم سیرو| پریسا خسروی</p>
<p>استاد راهنما: دکتر زهره تفضلی| استاد مشاور: دکتر زهرا اهری</p>
<p>داوران: مهندس سینا سلطانی، دکتر محمد غلامعلی فلاح</p>
<p>زمان: دوشنبه ۲۴ شهریور ۱۳۹۹</p>
<p>&nbsp;</p>
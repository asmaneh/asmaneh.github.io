--- 
title: "بناهای سالم: فضاهای داخلی چطور عملکرد و بهره‌وری را هدایت می‌کند| جوزف آلن، جان مکامبر" 
authors: asmaneh 
types: bap 
categories: book 
tags: جوزف آلن,بناهای سالم,معماری‌پژوهی 
featured: false
featureImg: "/assets/img/posts/k4f4h.jpg" 
slug: k4f4h 
gallery: 
- image_path: "/assets/img/posts/k4f4h.jpg" 
  title: "بناهای سالم: فضاهای داخلی چطور عملکرد و بهره‌وری را هدایت می‌کند| جوزف آلن، جان مکامبر" 
 
--- 
<p>در حالی که کسب&zwnj;وکارهای سراسر جهان در حال تصمیم&zwnj;گیری دربارۀ زمان و چگونگی باز کردن درهایشان برای مقابله با کووید-۱۹ هستند، مدیر گروه ساختمان&zwnj;های بهداشتی دانشگاه هاروارد و نیز یکی از محققان مدرسۀ تجارت هاروارد در حوزۀ تاب&zwnj;آوری شهری در این کتاب نشان می&zwnj;دهند که چطور نیروی نهفته در دفاتر کار و خانه&zwnj;هایمان را در مسیر محافظت از سلامت مهار کنیم و همۀ جوانب عملکردی و بهزیستی&zwnj;مان را تقویت کنیم.</p>
<p>&nbsp;</p>
<p>تا به حال شده که در میانۀ یک جلسه احساس خستگی کنید؟ احتمالاً به این خاطر باشد که در بیشتر اتاق&zwnj;های جلسه هوای تازۀ کافی وارد اتاق نمی&zwnj;شود. وقتی در آن اتاق باز بشود، به&zwnj;واقع زندگی به ریه&zwnj;های اتاق برمی&zwnj;گردد. اما عوامل اثرگذار بر بدن ما که نمی&zwnj;بینیم و حس نمی&zwnj;کنیم بسیار بیشتر است. از دفاتر کار و خانه&zwnj;ها تا مدارس، بیمارستان&zwnj;ها و رستوران&zwnj;ها، فضاهای داخلی&zwnj;ای که در آنها کار می&zwnj;کنیم و می&zwnj;آموزیم و بازی می&zwnj;کنیم و می&zwnj;خوریم و درمان می&zwnj;شویم تأثیری بسیار زیادی بر عملکرد و بهزیستی ما دارد. این فضاها بر خلاقیت، تمرکز و قدرت حل مسئله&zwnj;مان اثر می&zwnj;گذارد و می&zwnj;تواند بیمارمان کند و آینده&zwnj;مان را به خطر بیندازد و در این فرایند، از سودی که قابل کسب بوده نیز بکاهد.</p>
<p>&nbsp;</p>
<p>نویسندگان کتاب دو چهرۀ سرشناس جنبش بناهای سالم (healthy building movement) هستند و در همراهی با یکدیگر، دو حوزۀ پیشرو علم در مدرسۀ بهداشت عمومی هاروارد را با دانش مالی مدرسۀ تجارت هاروارد پیوند می&zwnj;دهند؛ نتیجۀ این همراهی در شرایط اضطراری این دوران بحثی قانع&zwnj;کننده برای هر کسب&zwnj;وکار و صاحب&zwnj;خانه&zwnj;ای است که باید سرمایه&zwnj;گذاری&zwnj;های نسبتاً کوچک مشخصی را در اولویت نخست بگذارد. بنیاد بحث در علوم ریسک است و به هر کسی که به تازگی مشغولیتی دربارۀ تأثیر محیطمان بر سلامتمان داشته مربوط است. کتاب می&zwnj;تواند کمک کند تأثیر کوچک و قابل کنترل نوسانات مؤثر بر بهزیستی و سلامت باروری و تنفسی بلندمدتمان را ارزیابی کنیم. نویسندگان نشان می&zwnj;دهند که محیط داخلی چطور می&zwnj;تواند تأثیر شگرفتی بر دستۀ بزرگی از عملکردهای ذهنی داشته باشد، از جمله در تمرکز، تفکر راهبردی، مسئله&zwnj;یابی و تصمیم&zwnj;گیری. مطالعات بسیار از پی هم نشان داده است که اگر در شرایط بهینه&zwnj;ای کار کنیم (میزان تهویۀ بالا، حداثل مواد شیمیایی آسیب&zwnj;زا، رطوبت بهینه و نور و صدای کنترل&zwnj;شده)، عملکرد ما به&zwnj;طور قابل ملاحظه&zwnj;ای بهبود پیدا می&zwnj;کند. حال چطور باید این دانش را عملی کرد؟</p>
<p>&nbsp;</p>
<p>نویسندگان از اصطلاحات و زبان تخصصی این حوزه می&zwnj;گذرند تا فرایندهای پیچیده را به زبانی ساده و قابل فهم بیان کنند و نشان بدهند که ساختمان&zwnj;ها چطور هم در سرایت بیماری و هم در محافظت در برابر آن عمل می&zwnj;کنند. آلن و مکامبر ۹ بنیان بناهای سالم را می&zwnj;گویند و نکات راهنمای کاربردی&zwnj;ای را مطرح می&zwnj;کنند که خود تجربه کرده&zwnj;اند و نشان می&zwnj;دهند که پیگیری آنچه &laquo;مؤلفه&zwnj;های بهداشتی عملکرد&raquo; می&zwnj;نامند با فناوری هوشمند چطور می&zwnj;تواند عملکرد و تولید ارزش اقتصادی را در شرکت&zwnj;ها بهبود بدهد. بعد از دهه&zwnj;ها تلاش برای حفاظت از سلامت کارگران و کارمندان، در این شرایط تلاش کرده&zwnj;اند برای وضعیتی که بعد از شیوع جهانی کووید ۱۹ پدید می&zwnj;آید راهکارهایی به دست بدهند. از نظر آنها اگرچه جنبش ساختمان&zwnj;های &laquo;سبز&raquo; راه&zwnj;های بهره&zwnj;وری جدیدی را به دنیا معرفی کرد، اکنون زمان آن رسیده که فراتر از آن را ببینیم، تصمیماتمان دربارۀ بناها را واردِ سیاقِ وسیع&zwnj;تر گفت&zwnj;وگو دربارۀ توسعه و سلامت ببریم و مهم&zwnj;ترین و آسیب&zwnj;پذیرترین جنبۀ بناها را در اولویت&zwnj;بگذاریم: آدم&zwnj;ها.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر و ملاحظۀ فهرست مطالب کتاب:</p>
<p dir="ltr" style="text-align: left;"><a href="https://www.hup.harvard.edu/catalog.php?isbn=9780674237971">https://www.hup.harvard.edu/catalog.php?isbn=9780674237971</a></p>
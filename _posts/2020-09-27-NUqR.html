--- 
title: "فراخوان مقالات مستندنگارانه برای انتشار در مجموعه کتاب‌های «معرفی و مستندنگاری میراث معماری مدرن و معاصر ایران»" 
authors: asmaneh 
types: news 
tags: مستندنگاری,مقاله,معماری,معماری مدرن,معماری معاصر,ایران 
featured: false
slug: NUqR 
--- 
<p>▪️دوکومومو ایران با همکاری پژوهشکده فرهنگ و هنر دانشگاه تهران و دانشگاه هنر مجموعه &zwnj;کتاب&zwnj;هایی را با هدف شناسایی و معرفی میراث معماری مدرن و معاصر ایران منتشر می&zwnj;نماید. هدف از گردآوری این مجموعه، شناسایی و معرفی دستاوردهای پژوهشی و مستندنگارانه پژوهشگران، اساتید و دانشجویان فعال در این حوزه و همچنین معرفی آثار برجسته و در عین حال کمتر شناخته شده میراث معماری مدرن و معاصر از سراسر کشور است.</p>
<p>بر این اساس از کلیه پژوهشگران، اساتید، دانشجویان و علاقمندان به میراث معماری معاصر ایران برای معرفی پژوهش&zwnj;ها و مستندنگاری&zwnj;های علمی خود در این حوزه دعوت به عمل می&zwnj;آید. رویکرد مقالات برای این مجموعه کتاب&zwnj;ها، رویکرد مستندنگاری علمی-تحقیقی است.</p>
<p>&nbsp;</p>
<p>موضوع و محورها:</p>
<p>این مجموعه در صدد معرفی مصادیق و نمونه&zwnj;های ارزشمند و کمتر شناخته&zwnj;شده میراث معماری مدرن و معاصر از سراسر ایران و مربوط به بازه زمانی ۱۲۸۵ تا ۱۳۶۰ است و معماری آنها لازم است در زمره معماری مدرن ایران محسوب شود.</p>
<p>محورهای اصلی شامل دسته&zwnj;بندی&zwnj;های کارکردی از بناهای مدرن ایران به شرح زیر هستند:</p>
<p>۱. ساختمان&zwnj;های مسکونی: شامل گونه&zwnj;های مختلف مسکونی مدرن و معاصر ایران</p>
<p>۲. ساختمان&zwnj;های اداری، تجاری و خدمات عمومی: شامل بناهای دولتی، حکومتی، قضایی، تجاری، درمانی و &hellip;</p>
<p>۳. ساختمان&zwnj;های آموزشی و فرهنگی: بناهای آموزشی در تمامی سطوح، مراکز فرهنگی، بناهای مذهبی، بناهای یادمانی و &hellip;</p>
<p>۴. ساختمان&zwnj;های صنعتی و عمرانی: کارخانه&zwnj;ها، صنایع، پل&zwnj;ها، تونل&zwnj;ها، بناهای عرصه حمل و نقل، نظامی و &hellip;</p>
<p>۵. شهرسازی و منظر شهری: شهرک&zwnj;ها، مجموعه&zwnj;های شهری، میادین و &hellip;</p>
<p>&nbsp;</p>
<p>ساختار مقالات:</p>
<p>رویکرد مقالات برای این مجموعه کتاب&zwnj;ها، رویکرد مستندنگاری علمی-تحقیقی است (مقالات مروری، تحلیلی، تطبیقی و سایر مقالاتی که فاقد جنبه&zwnj;های معرفی و مستندنگارانه باشند مورد نظر نمی&zwnj;باشد). مقالات حداقل دارای بخش&zwnj;های: معرفی بنا (نام بنا، کاربری، دهه احتمالی ساخت، نام مالک، نشانی و موقعیت بنا و &hellip;)، پیشینه، معرفی ویژگی&zwnj;های بنا، تغییرات و وضعیت کنونی بنا از نظر معماری و شهری باشد. همچنین تصاویر گویا و نقشه&zwnj;ها و ترسیمات کامل بنا نیز ضمیمه مقالات گردد.</p>
<p>آثار معرفی شده ترجیحاً پیش از این در منابع و کتب صاحب نام منتشر نشده باشند.<br /><br /><br /></p>
<p>اطلاعات بیشتر:</p>
<p dir="ltr"><a href="https://docomomo.ir/?p=851">https://docomomo.ir/?p=851</a></p>
<p>&nbsp;</p>
<p>مهلت ارسال چکیدۀ مقالات: ۱۰ آبان ۱۳۹۹</p>
<p>ناشر: دوکومومو ایران با همکاری پژوهشکدۀ فرهنگ و هنر دانشگاه تهران و دانشگاه هنر</p>
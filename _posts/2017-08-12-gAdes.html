--- 
title: "یادداشت‌هایی دربارۀ نقاشی (۳)" 
authors: ghasemi 
types: blog 
tags: نقاشی,تاریخ نقاشی,نقاشی ایرانی,معماری و نقاشی,تاریخ معماری,تاریخ هنر,تاریخ هنر ایران,آسمانه,مطالعات معماری ایران,لیلا قاسمی 
featured: false
featureImg: "/assets/img/posts/gAdes.jpg" 
slug: gAdes 
gallery: 
- image_path: "/assets/img/posts/gAdes.jpg" 
  title: "یادداشت‌هایی دربارۀ نقاشی (۳)" 
- image_path: "/assets/img/posts/gAdes-1.jpg" 
  title: "تصویر 1. دیوارنگاره: صحنۀ سوگواری، پنجیکنت (سمرقند)، سدۀ 7/8 م.   مأخذ: پاکباز، نقاشی ایران از دیریاز تا امروز، ص 40." 
- image_path: "/assets/img/posts/gAdes-2.jpg" 
  title: "تصویر 2. بخشی از دیوارنگاره: وقایعی از یک حماسه، پنجیکنت (سمرقند)، اواخر سدۀ هفتم م.   مأخذ: پاکباز، نقاشی ایران از دیریاز تا امروز، ص 42." 
- image_path: "/assets/img/posts/gAdes-3.jpg" 
  title: "صویر 3. بخشی از دیوارنگاره: جنگجوی قهرمان، پنجیکنت (سمرقند)، اوایل سدۀ هشتم م.   مأخذ: پاکباز، نقاشی ایران از دیریاز تا امروز، ص 42." 
- image_path: "/assets/img/posts/gAdes-4.jpg" 
  title: "تصویر 4. دیوارنگاره: فرستادگان فرمانروای چغانی به دربار سمرقند، افراسیاب (سمرقند)، اواخر سدۀ هفتم م.   مأخذ: پاکباز، نقاشی ایران از دیریاز تا امروز، ص 44." 
- image_path: "/assets/img/posts/gAdes-5.jpg" 
  title: "تصویر 5. دیوارنگاره: قصۀ تخم طلایی، پنجیکنت (سمرقند)، اواخر سدۀ هفتم م تا اوایل سدۀ هشتم م.   مأخذ: پاکباز، نقاشی ایران از دیریاز تا امروز، ص 44." 
 
excerpt: "ین‌طور به نظر می‌رسد که دیوارنگاره‌های اولیۀ سغدی بیشتر به موضوعات مذهبی اختصاص داشته و ظاهراً قدیمی‌ترین دیوارنگاره‌ها که در آنها اعتقادات و مراسم مختلف مذهبی به تصویر درآمده در معابد عمومی پنجیکنت پیدا شده است. نقاشی‌های مذهبی سغدیان با سبک اولیۀ نقاشی یونانی – ایرانی ارتباط صوری داشته‌اند و از ویژگی‌های این دسته از نقاشی‌های سغدیان ترکیب‌بندی‌های بسته و متقارن را می‌توان برشمرد. " 
--- 
<p>میراث ساسانیان با آنکه بیشتر در غرب قلمرو ایران به کار آمد اما حرکتهای تازه از شرق این قلمرو آغاز شد. از عواملی که در شکوفایی فرهنگی سرزمین&zwnj;های شرقی ایران از جمله ماوراءالنهر و خراسان تأثیر قابل توجهی داشت جادۀ ابریشم بود. تردد بسیار از این راهِ تجاری و ارتباطی مهمِ میان شرق و غرب باعث تأثیر متقابل میان فرهنگ&zwnj;هایایرانی، یونانی - رومی، هندی و چینی&nbsp;شد و نتیجۀ این تأثیر متقابل شکوفایی فرهنگی سرزمین&zwnj;های شرقی ایران بود.</p>
<p>&nbsp;</p>
<p>پیش از اسلام نواحی بخارا و سمرقند را سُغد یا سغدیانا می&zwnj;خواندند. از سدۀ پنجم تا ربع اول سدۀ هشتم م &laquo;شکوفایی هنری بی&zwnj;سابقه&zwnj;ای در این نواحی&raquo;[1] بوجود آمد. نقاشی سغدی دارای تنوع قابل توجهی بود و می&zwnj;توان آن را بر حسب موضوع به چهار دسته تقسیم کرد: مذهبی، حماسی، تاریخی و روزمره و عادی.[2]</p>
<p>&nbsp;</p>
<p>نقاشی با موضوع مذهبی</p>
<p>&nbsp;</p>
<p>این&zwnj;طور به نظر می&zwnj;رسد که دیوارنگاره&zwnj;های اولیۀ سغدی بیشتر به موضوعات مذهبی اختصاص داشته و ظاهراً قدیمی&zwnj;ترین دیوارنگاره&zwnj;ها که در آنها اعتقادات و مراسم مختلف مذهبی به تصویر درآمده در معابد عمومی پنجیکنت پیدا شده است[3] (تصویر 1). نقاشی&zwnj;های مذهبی سغدیان با سبک اولیۀ نقاشی یونانی &ndash; ایرانی ارتباط صوری داشته&zwnj;اند و از ویژگی&zwnj;های این دسته از نقاشی&zwnj;های سغدیان ترکیب&zwnj;بندی&zwnj;های بسته و متقارن را می&zwnj;توان برشمرد.[4] به تدریج در دیوارنگاره&zwnj;های سغدی تغییراتی بوجود آمد. طوری که اگر &laquo;در دیوارنگاره&zwnj;های اولیه تناسبات نسبتاً طبیعی {است} و اندکی برجسته&zwnj;نمایی در پیکرها دیده می&zwnj;شود، در نقاشی&zwnj;های متأخر رویکرد به شیوۀ خطی و دوبعدی {است} و معیارهای جدید تناسب و زیبایی و همچنین اهمیت مضمون&zwnj;های دنیوی&raquo;[5] دیده می&zwnj;شود. این تغییرات در تصویرگری را می&zwnj;توان در دیوارنگاره&zwnj;ها با موضوعات حماسی، تاریخی و عامیانه دید.</p>
<p>&nbsp;</p>
<p>&nbsp;نقاشی با موضوع حماسی و قهرمانی</p>
<p>&nbsp;</p>
<p>در میان نقاشی&zwnj;های سغدی مضمون&zwnj;های حماسی و تاریخی بیشترین اهمیت را داشتند و نقاشی&zwnj;ها با این مضمون عموماً در بخش میانی دیوارها تصویر می&zwnj;شدند. روایات حماسی متداول در میان سغدیان که بن&zwnj;مایۀ اغلب داستان&zwnj;های پهلوانی را تشکیل میدادند احتمالاً توسط گوسان&zwnj;ها اشاعه می&zwnj;یافتند.[6]</p>
<p>&nbsp;</p>
<p>از جمله مشخصه&zwnj;هایی که می&zwnj;توان آنها را از ویژگی&zwnj;های دیوارنگاره&zwnj;های حماسی و قهرمانی برشمرد این است که آنها غالباً در باریکه&zwnj;های ممتد تصویر می&zwnj;شدند و صحنه&zwnj;های قهرمانی به نحوی کنار هم قرار می&zwnj;گرفتند که بیننده می&zwnj;توانست روایت را به صورت افقی دنبال کند. به عبارت دیگر در این نقاشی&zwnj;ها توالی روایی وجود داشت (تصویر 2). بزرگی پیکرها و رنگهای درخشان در نقاشی&zwnj;ها با مضامین حماسی آنها را از گونه&zwnj;های دیگر متمایز می&zwnj;کرد. در این نقاشی&zwnj;ها هنرمند، قهرمانان و شخصیت&zwnj;های افسانه&zwnj;ای را با نشانه&zwnj;هایی از فرّ و شکوه مانند هالۀ نور و شعلۀ آتش به تصویر می&zwnj;کشید[7] (تصویر 3).</p>
<p>&nbsp;</p>
<p>نقاشی با موضوع تاریخی</p>
<p>&nbsp;</p>
<p>در نقاشی&zwnj;های با موضوع تاریخی اما، هنرمندان سغدی به جای بکارگیری نشانه&zwnj;های فرّ و شکوه در پی آن بودند تا در &laquo;بازنمایی مستندات تاریخی به جزئیات توصیفی و واقعگرایانه&raquo;[8] بپردازند (تصویر 4).</p>
<p>&nbsp;</p>
<p>نقاشی با موضوع عامیانه و روزمره</p>
<p>&nbsp;</p>
<p>بازنمایی رویدادهای روزمره و عادی زندگی برای هنرمند سغدی اهمیت ثانویه داشت و گویا این موضوع&zwnj;ها بیشتر برای سرگرمی بودند و رفتار و اخلاق مردم را منعکس می&zwnj;کردند. احتمالاً شیوۀ ترکیب&zwnj;بندی دیوارنگاره&zwnj;ها با مضمون عامیانه &laquo;از نقاشی&zwnj; کتاب اقتباس شده {&hellip;} و پیوند قصه&zwnj;نگاری سغدی با کتاب&zwnj;نگاری عربی دورۀ اسلامی در خور توجه است&raquo;[9] (تصویر 5).</p>
<p>&nbsp;</p>
<p>دیوارنگاره&zwnj;های سغدی در عین مستقل بودن، از جریان&zwnj;های فرهنگی منطقه نیز تأثیر پذیرفتند. برای نمونه در اسلحه و جزئیات لباس تأثیر ترکها و در &laquo;پیکرهای نازک اندام و دارای حرکات موقر، گاه سیمای سنخ مغولی&raquo;[10] دیده می&zwnj;شود. این تأثیرات زمانی که چینیان و ترکان رهبری سیاسی سغدیان را به عهده گرفته بودند، یعنی سدۀ هفتم م در نقاشی سغدی ظهور یافتند.</p>
<p>&nbsp;</p>
<p>&nbsp;بعدها ترکان مسلمان با جذب الگوهای فرهنگی سغدیان عامل انتقال دستاوردهای هنری آنان به نواحی باختری شدند.</p>
<p>&nbsp;</p>
<p><br /><br />[1] پاکباز، نقاشی ایران از دیرباز تا امروز، ص 39.<br />[2] همان&zwnj;جا.<br />[3] همان&zwnj;جا. پنجیکنت در حوالی سمرقند قرار داشته که در طی چند قرن مهمترین مرکز تجاری و سوق&zwnj;الجیشی سغدیان بوده و در نهایت توسط اعراب در سال 150 ق سقوط کرده است. در دیوارنگاره&zwnj;های پنجیکنت صحنه&zwnj;هایی همچون نبرد رستم و سوگواری بر مرگ سیاوش وجود دارد. در این دیوارنگاره&zwnj;ها که متعلق به اواخر دورۀ ساسانیان است قراردادهایی در تصویرگری وجود دارد که در مصورسازی نسخه&zwnj;های اولیۀ شاهنامه فردوسی نیز بکار رفته است. نشانه&zwnj;هایی از این دست و نوشته&zwnj;های مورخان مسلمان نشان می&zwnj;دهد که مسلمانان در پایه&zwnj;ریزی نقاشی دورۀ اسلامی از دستاوردهای هنری و سنتهای باستانی ایران و آسیای میانه بهره گرفته&zwnj;اند. (پاکباز، دایرةالمعارف هنر، ذیل مدخل نقاشی ایرانی، ص 576).<br />[4] پاکباز، نقاشی ایران از دیرباز تا امروز، ص 41.<br />[5] همان، ص 39.<br />[6] گوسان&zwnj; هنرمندی بود که دست&zwnj;کم از زمان پارتیان تا اواخر ساسانیان در زندگی فرهنگی مردم نجد ایران نقش مهمی داشته است. &laquo;سنت گوسان&zwnj;ها عمدتاً متکی بر روایات شفاهی بوده و هر گوسان برجسته&zwnj;ای قادر بوده بر زیبایی این روایات بیفزاید {&hellip;} و آنها را در قالب شعر به همراه موسیقی و آواز بسراید&raquo;. اهمیت گوسان&zwnj;ها خصوصاً در خراسان بزرگ و ماوراءالنهر بیشتر به این دلیل بود که آنها عاملان پیوند و تداوم داستان&zwnj;های حماسی کهن بوده&zwnj;اند. پاکباز، نقاشی ایران از دیرباز تا امروز، ص 41.<br />[7] همان&zwnj;، ص 41 و 43.<br />[8] همان، ص 43.<br />[9] همان&zwnj;جا.<br />[10] سیمای سنخ مغولی: &laquo;چهرۀ گرد، چشمان مورب و دهان تنگ&raquo;. همان&zwnj;جا.</p>
--- 
title: "معماری در آثار جلال آل احمد - ۴" 
authors: fathirasekh 
types: blog 
featured: false
slug: WWKa 
gallery: 
- image_path: "/assets/img/posts/WWKa-1.jpg" 
  title: "تصویر ۱" 
- image_path: "/assets/img/posts/WWKa-2.jpg" 
  title: "تصویر ۲: کلیسای اسحاق مقدس – سنت پطرزبورگ" 
 
--- 
<p>نمونه&zwnj;ای دیگر از توصیف و تحلیل &ndash; شناخت معماری گذشته و اشاره به عناصر شکل&zwnj;دهنده و نمایه&zwnj;های آن و تاثیرپذیری معماری روز از معماری گذشته در تحلیل موضوع :<br />"دیگر این&zwnj;که من جمله جاهایی که دیروز دیدن کردیم این کلیسای سن&zwnj;ژوزف است. بزرگ&zwnj;ترین کلیسای مونترال. کلیسایی ثروت&zwnj;مند و تازه&zwnj;ساز. [...] عمارتی جسیم و عظیم و در داخل از بتون آرمه، و در خارج از گرانیت. و همه جا آثار بازگشت به مصر و توجه به یوسف قدیم و پرده&zwnj;ها و تابلوها و طاق عظیم عمارت. جالب این&zwnj;که کلیسا بر روی تپه&zwnj;ای است از تپه&zwnj;های مونترال [...]<br />و خود تالار کلیسا با آثار فراوان از تمدّن مصر. بر در و دیوار نقش مصر و بعد کارناک و نقش هندوهای امریکایی در حاشیه&zwnj;ها و کنگره&zwnj;ها و دندان&zwnj;گرگی&zwnj;ها و طرح پنجره&zwnj;ها. و زیر طاق گنبد، نقش نیلوفر مصریان. و به&zwnj;هرصورت عوامل هنر مصری را قاطی کرده با مسیحیت. با علم و عمل. و طاق بنا نوعی ملغمه خرپای چوبی عمارت&zwnj;های این&zwnj;جا و طاق مصری معابد و غیره.<br />و در یک جا راه&zwnj;رویی بود مخصوص شمع روشن کردن. تالار نیاز، اگر بشود گفت. و در و دیوار پر از شمع... و چهار جا، میان دو ستون، فضایی یک و نیم در پنج متر، پوشیده از الباقی لوازم زندگی افلیج&zwnj;ها. عصا و کرست و فتق&zwnj;بند... و الخ. که یعنی حضرات آمده&zwnj;اند و شفا گرفته&zwnj;اند و رفته&zwnj;اند." [۱]<br />آگاهی و اطلاع از سبک&zwnj;های مختلف معماری و دانش منتقد نسبت به علل و عوامل پیدایش، عناصر مشخصه و آثار برجسته در هر سبک و تشابه و تمایز سبک&zwnj;ها به پرباری نقد کمک کرده و ارتباط با مخاطب را قوی&zwnj;تر می&zwnj;کند.<br />"و بعد رفتیم به کلیسای دیگری که دایر بود. و نه موزه. قرن نوزدهمی و به سبک رومی. آن&zwnj;های دیگر به سبک اسلاو بود. با گنبدهای مکرر شلغمی و برش&zwnj;های پیازی سردرها و طاق&zwnj;ها و جناق&zwnj;ها. اما این یکی کوتاه بود و شیروانی داشت. تالاری یک سره و بلند و بر دو طرف پنجره&zwnj;های مضاعف. و همه&zwnj;چیز روفته و صیقلی و... و هیچ عبادت&zwnj;کننده&zwnj;ای یا کشیشی.<br />خود دیر از قرن ۱۴ و ۱۵ میلادی و به ترتیب تکمیل شده و هر دوره&zwnj;ای بر آن چیزی افزوده. و هر امیری. برج ساعت برج نگهبانی را می&zwnj;نمود . آخر آن دوره&zwnj;ها دیرها حکومت می&zwnj;کرده&zwnj;اند. قدیم&zwnj;ترین کلیساهای دیر مال همان دو قرن. یکی به اسم اقانیم ثلاث، دیگری به اسم معراج که ایوان مخوف و پسرش ساخته&zwnj;اند . و نقاشی و فرسک، حتی بر پیشانی عمارت. و در معرض بارش و تابش. و ناچار اغلب محو شده و به ذوقی خشن و حتی درشت. و متن&zwnj;ها آبی و اخرا.[...]<br />و دروازه&zwnj;ای بود و بعد کلیسایی با هفت گنبد کوچک آبی&zwnj;رنگ و گنبدها هریک به باریکی گلدسته&zwnj;ای و سرهاشان به شکل پیاز. روس روس.[...]<br />و اما موزۀ آخر، کلیسای اسحاق مقدس که هر روز توی پنجره داشتیمش. راهنما شروع کرد به برشمردن همان اعداد معهود: در بنای عمارت چهارصد کیلو طلا به کار رفته. پانصد تا تابلو در آن هست. پاندول وسط (که به تقلید پاندول فوکو در پانتئون پاریس) که در ۱۹۳۱ کار گذاشته شده پنجاه و چهار کیلو وزن دارد و از هشتاد متری آویزان است. عظمت کلیسا در دنیا سوم است. پس از سن پیر رم و سن پول لندن و الخ ...<br />اما به این اشاره نکرد که معمار کلیسا یک فنارسوی بود . من جورش را می&zwnj;کشم. به اسم "اوگوست مون فران" که ستون میدان الکساندر را هم در همین پطرزبورگ او ساخته. در سی&zwnj;سالگی از فرانسه آمده و کار کلیسا که تمام شده هفتادساله بوده و الخ... و جالب این&zwnj;که کلیسا لوله&zwnj;بخاری هم داشت. علاوه بر پنجره&zwnj;های مضاعف. اولین&zwnj;بار بود که در یک کلیسا جای لوله&zwnj;بخاری می&zwnj;دیدم.<br />و اصلا غیر از عظمت بناها که به قصد تسلط بر حقارت آدم&zwnj;ها ساخته&zwnj; می&zwnj;شود این&zwnj;جا آن&zwnj;چه ذر ذسترس است رمانتیک است. عکس&zwnj;ها. مجسمه&zwnj;ها. فواره&zwnj;ها همه باروک. همه رمانتیک. یادم است فقط در برش خشن و ساده مجسمه کارل مارکس روبروی بالشوی تئاتر مختصر اثری از مدرنیسم دیدم." [۲]</p>
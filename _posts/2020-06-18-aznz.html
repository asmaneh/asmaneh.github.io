---
title: "غَرْقْ در «غرق»: محققان فرنگی و تبعات و ریشه‌های یک اشتباه"
authors: soltani
types: blog
featured: false
featureImg: "/assets/img/posts/aznz.jfif"
slug: aznz
gallery:
- image_path: "/assets/img/posts/aznz.jfif"
  title: "غَرْقْ در «غرق»: محققان فرنگی و تبعات و ریشه‌های یک اشتباه"
- image_path: "/assets/img/posts/aznz-1.jfif"
  title: "تصویر ۱: صفحۀ نخست ارشادالزراعۀ کتابخانۀ مجلس به شمارۀ ۵۴۵۶"
- image_path: "/assets/img/posts/aznz-2.jfif"
  title: "تصویر۲: صفحۀ نخست ارشادالزراعۀ طبعِ عبدالغفار نجم‌الدوله"
- image_path: "/assets/img/posts/aznz-3.jfif"
  title: "تصویر ۳: پلانِ ترسیمیِ پوگاچنکووا: Пугаченкова, “Садово-парковое искусство Средней Азии в эпоху Тимура и Тимуридов”, стр. 153"
- image_path: "/assets/img/posts/aznz-4.jfif"
  title: "تصویر ۴: پلانِ ترسیمیِ پیندر ویلسن: Pinder Wilson, “The Persian Garden: Bagh and Chahar Bagh”, figure 8, p. XIII"
- image_path: "/assets/img/posts/aznz-5.jfif"
  title: "تصویر ۵: پلانِ ترسیمیِ پوگاچنکووا: Pugachenkova, Chefs-d’œuvre d’architecture de l’Asie centrale, XIVe-XVe siècle, p. 55"
- image_path: "/assets/img/posts/aznz-6.jfif"
  title: "تصویر ۶: پلانِ ترسیمیِ مهوش عالمی: Alemi, Mahvash. Chahar Bagh, p 44"
- image_path: "/assets/img/posts/aznz-7.jfif"
  title: "تصویر ۷: پلانِ ترسیمیِ سابتلنی: Subtelny, Agriculture and the Timerud Chahargagh: The Evidence from a Medieval Persian Agricultural Manual, p. 127"
- image_path: "/assets/img/posts/aznz-8.jfif"
  title: "تصویر ۸: مقاطعِ ترسیمیِ سابتلنی: Subtelny, Agriculture and the Timerud Chahargagh: The Evidence from a Medieval Persian Agricultural Manual”, p. 127"
- image_path: "/assets/img/posts/aznz-9.jfif"
  title: "تصویر ۹: پلانِ ترسیمیِ دَمگو: Damgaard, “The Paradisical Garden; Tracing the Timurid Chahar Bagh”, p. 36"
- image_path: "/assets/img/posts/aznz-10.jfif"
  title: "تصویر ۱۰: روضۀ هشتم ارشادالزراعه در نسخۀ کتابخانۀ مجلس (۱)"
- image_path: "/assets/img/posts/aznz-11.jfif"
  title: "تصویر ۱۱: روضۀ هشتم ارشادالزراعه در نسخۀ کتابخانۀ مجلس (۲)"
- image_path: "/assets/img/posts/aznz-12.jfif"
  title: "تصویر ۱۲: روضۀ هشتم ارشادالزراعه در نسخۀ کتابخانۀ مجلس (۳)"
- image_path: "/assets/img/posts/aznz-13.jfif"
  title: "تصویر ۱۳: روضۀ هشتم ارشادالزراعه در طبعِ مشیری (۱)"
- image_path: "/assets/img/posts/aznz-14.jfif"
  title: "تصویر ۱۴: روضۀ هشتم ارشادالزراعه در طبعِ مشیری (۲)"
- image_path: "/assets/img/posts/aznz-15.jfif"
  title: "تصویر ۱۵: روضۀ هشتم ارشادالزراعه در طبعِ مشیری (۳)"
- image_path: "/assets/img/posts/aznz-16.jfif"
  title: "تصویر ۱۶: جدول مقایسۀ نسخۀ کتابخانۀ مجلس و طبع مشیری در بخش‌هایی از روضۀ هشتم"

---
<p style="text-align: justify;">در منابع مکتوب تاریخ معماری ایران به&zwnj;ندرت نوشته&zwnj;ای یافت می&zwnj;شود که حاوی اطلاعاتِ مستقیمی دربارۀ طراحیِ معماری باشد. قِلّت این نوع نوشته&zwnj;ها اهمیت درک درست و تفسیر به&zwnj;جای همین مواردِ معدود را نشان می&zwnj;دهد. یکی از این مواردِ معدود فصلی است از کتاب&nbsp;ارشادالزراعه&nbsp;تألیف سال ۹۲۱ ه.ق در هرات با عنوان &laquo;در بیان نهال اشجار و گل و ریاحین به سیاق باغبانی در چهارباغ کاشتن و در برابر یکدیگر&raquo; و عنوانِ فرعیِ حیرت انگیزِ &laquo;طرح چهارباغ و عمارت&raquo; که نشان از نوشته&zwnj;ای نادر در مجموعۀ منابع مکتوب تاریخ معماری ایران می&zwnj;دهد. نوشته به گونه&zwnj;ای است که از طریق آن می&zwnj;توان به دقتِ نسبتاً بالایی پلان و مقطع باغی از پایان دورۀ تیموریان و آغاز حکومت صفویان را ترسیم کرد و همۀ عناصر باغ را در آن چید و به همۀ جزئیات باغ و اندازه&zwnj;ها از حصار و راه&zwnj;ها و جوی&zwnj;ها و حوض و عمارت تا انواع گیاهان و درختان و ترتیب کاشت آنها واقف شد. کور از خدا چه می&zwnj;خواهد جز دو چشم بینا؟! همه چیز فراهم است تا از طریق این متن بتوان دست&zwnj;کم یک بار هم که شده چیزی را از روی یک نوشتۀ کهن دربارۀ تاریخ معماری ایران ترسیم کرد.</p>
<p style="text-align: justify;">تا جایی که من می&zwnj;دانم به سیاق بیشتر تحقیقات حوزۀ فرهنگ و معماری و هنر ایران اولین کسانی که به سراغ این متن رفته&zwnj;اند محققان فرنگی یا ایرانیان تحصیل&zwnj;کرده در فرنگ بودند و سعی کرده&zwnj;اند زیر و بم این نوشته را در بیاورند و از طریق متن و نویسنده&zwnj; و استادِ نویسنده و دورۀ تاریخی و محلِ نوشتنِ کتاب و ارتباط آن با حوزه&zwnj;های فرهنگی دیگر از قبیل هند و ورارود دادِ سخن دهند و بیشترین بهره&zwnj;ها را از این جواهر کم&zwnj;یاب ببرند. دستشان درد نکند. چون در همین حین دانشگاه و فضای علمی در ایران بسیاری از محققان را وادار به کارهای مهم&zwnj;تر و بنیادی&zwnj;تر و تخیلات ماورایی و بازی با کلمات و لفاظی و امور مهمی&zwnj; نظیر کتاب&zwnj;سازی و مقاله&zwnj;سازی می&zwnj;کند و ایشان نیز مجبورند برای راضی کردن خود و تئوریزه کردن کارهایشان به اعتبار جملۀ شریفۀ &laquo;دفتر صوفی سواد و حرف نیست&raquo; در مدرسه کارِ خانقاه کنند و علمِ پوزتیو را به عهدۀ &laquo;تونچیِ حمام&raquo;۲&nbsp;که همان محققان فرنگی باشند &zwnj;بگذارند تا بتوانند در قلمرو &laquo;نادانیِ&raquo; محصولِ دانشگاه و فضای علمی، به زندگی ادامه دهند &zwnj;یا در بهترین حالت اگر دانشگاه مجالی بگذارد شارح و تکرار کنندۀ حرف&zwnj;های فرنگی&zwnj;ها در مقالات و کتاب و کلاس&zwnj;های خودشان باشند و متأسفانه نادرند کسانی که از این عرصه جسته&zwnj;اند؛ اما هنوز کسانی هستند.</p>
<p style="text-align: justify;">ارشادالزراعه&nbsp;نوشتۀ قاسم بن یوسف ابونصری هروی یکی از کتاب&zwnj;های مهم در علم فلاحت است که در هشت روضه تنظیم شده است و روضۀ هشتم و آخر همانی است که دربارۀ طرح چهارباغ است. در دوران جدید نخسین آگاهی&zwnj;ها از وجود این کتاب مربوط به عبدالغفار نجم&zwnj;الدوله است که آن را در سال ۱۳۲۲ ق در مجموعه&zwnj;ای شامل چند کتاب در علم فلاحت با چاپِ سنگی و سربی منتشر کرد (تصویر ۲) البته در هفت روضه و روضۀ هشتم که مد نظر ماست در این چاپ نیامده است.۳&nbsp;پس از آن مرحوم ایرج افشار در سال ۱۳۴۳ در معرفی تألیفات دیگری از صاحب&nbsp;ارشادالزراعه&nbsp;به نسخۀ کاملی از&nbsp;ارشادالزراعه&nbsp;اشاره کرد۴&nbsp;که تحریرش ۹۲۷ ق است و به تاریخ تألیف کتاب بسیار نزدیک است و در هشت روضه است و علاوه بر آن چند رسالۀ دیگر را بر دارد و متعلق به کتابخانۀ مجلس است.۵&nbsp;پس از آن در سال ۱۳۴۶ اولین بار نسخۀ چاپی کامل کتاب با تصحیح محمد مشیری چاپ شد که کامل است و در هشت روضه است و اولین و آخرین چاپ منقح کتاب است۶&nbsp;و منبع تقریباً همۀ تألیفات محققان فرنگی.</p>
<p style="text-align: justify;">برای اینکه ببینیم که با چه جور متنی روبه&zwnj;رو هستیم و چقدر جزئیات به دست می&zwnj;دهد بخش&zwnj;های ابتدایی آن را از روی طبعِ&nbsp;مشیری اینجا عیناً اینجا نقل می&zwnj;کنم:</p>
<p style="text-align: justify; padding-right: 80px;">طرح چهارباغ و عمارت</p>
<p style="text-align: justify; padding-right: 80px;">طرح آنست که گرد چهارباغ را از پای دیوار سه ذرع گذاشته بعد از آن یک ذرع جوی سازند و کنار جوی که از جانب دیوار است، سفیددار سمرقندی نزدیک یکدیگر کارند که خوش&zwnj;نماست. و ناجو چندان لطافت و میمنتی ندارد و جانب دیگر جوی که آن نیز حاشیه است، سوسن مناسب است و سه زرع دیگر غرق که راه&zwnj;رو است گذارند و بعد از آن یک زرع دیگر جهت جوی و جانب غرق را بر حاشیه سوسن کاشته بر لوله&zwnj;پَل که پنج زرع از سفیدار دور است زردآلو کارند. باید که میان دو زردآلو هشت زرع فاصله باشد و در میان آن گل سرخ و شفتالو مناسب است. و از زردآلویی که مذکور شد هر پنج زرع را در میان فاصله گذاشته باز زردآلو کاشته آلوانگور پیوند نمایند و بعد از آن میانه راست شاه&zwnj;جوی گذاشته، آب را به حوض که رو به عمارت است آورند، و کنارۀ آن همیشه بهار و سوسن و خنجری باشد که خوش&zwnj;نماست و در هر دو کناره شاه&zwnj;جوی مذکور غرق جهت راه&zwnj;رو گذاشته بعد از آن جهت سه&zwnj;برگه جا ترتیب نمایند.</p>
<p style="text-align: justify;">در همین متن اولین کلمه&zwnj;ای که به ظاهر غریب می&zwnj;آید &laquo;غرق&raquo; است که دست&zwnj;کم برای خوانندۀ امروز معنی و تلفظ آن روشن نیست؛ اگرچه خود مؤلف توضیح داده که &laquo;راه&zwnj;رو است&raquo; اما خود کلمه برای ما نامعلوم است. در این موارد معمولاً رجوع به لغت&zwnj;نامۀ دهخدا راهگشاست؛ اما ذیل مداخل &laquo;غرق&raquo; با همۀ تلفظ&zwnj;های آن چیزِ مرتبطی که با سیاق متن بخواند پیدا نمی&zwnj;شود. طبیعتاً اگر قدری دربارۀ معنی و تلفظ این کلمه کنجکاو باشیم می&zwnj;توانیم از طریق امکانات گسترده&zwnj;ای که شبکۀ جهانی در اختیارمان می&zwnj;گذارد سراغ محققان داخلی و خارجی&zwnj;ای را بگیریم که این متن را دیده و از آنها بهره&zwnj;ها برده&zwnj;اند.</p>
<p style="text-align: justify;">ظاهراً اولین توجهات به روضۀ هشتم کتاب&nbsp;ارشادالزراعه&nbsp;مربوط است به مقاله&zwnj;ای از گالینا پوگاچِنکووا۷&nbsp;در سال ۱۹۵۱م/ ۱۳۳۰ش۸&nbsp;به زبان روسی که بر مبنای&nbsp;ارشادالزراعه&nbsp;تصویری از چهارباغ کشیده است (تصویر ۳)۹&nbsp; او به همۀ جزئیات متن روضۀ هشتم وارد نشده است.۱۰&nbsp;پس از آن مربوط به رالْف پیندر ویلسِن۱۱&nbsp;است که در سال ۱۹۷۶م/ ۱۳۵۵ش تصویری بر اساس آن ترسیم کرده است. (تصویر ۴)۱۲&nbsp;این محقق هم به همۀ جزئیات متن روضۀ هشتم &nbsp;ارشادالزراعه وارد نشده&zwnj; و اشاره&zwnj;ای به واژۀ &laquo;غرق&raquo; نکرده&zwnj; و آن را مطابق توضیح نویسندۀ&nbsp;ارشادالزراعه&nbsp;&laquo;راه&zwnj;رو&raquo; در نظر گرفته است.۱۳&nbsp;پس از آن خود پوگاچنکووا در کتابی به زبان فرانسه تصویر ترسیمی&zwnj;اش را مجدداً چاپ کرده (تصویر ۵)۱۴&nbsp;و مختصر توضیحاتی دربارۀ جزئیات متن&nbsp;ارشادالزراعه&nbsp;داده است از جمله به کلمۀ &laquo;aryq&raquo; اشاره کرده به معنای کانال۱۵&nbsp;که این واژه شاید به &laquo;غرق&raquo; مربوط باشد. اما خود او و دیگران به آن توجهی نکرده&zwnj;اند. بعد از آن مهوش عالمی در سال ۱۹۸۶م/ ۱۳۶۵ش در مقاله&zwnj;ای با عنوان &laquo;چهارباغ&raquo;۱۶&nbsp;چهارباغ موصوفِ&nbsp;&nbsp;ارشادالزراعه&nbsp;را ترسیم کرده است.۱۷&nbsp;(تصویر ۶)&nbsp;۱۸&nbsp;او هم وارد جزئیات نشده و در مورد &laquo;غرق&raquo; چیزی نگفته است. پس از آن ماریا اوا سابتلنی۱۹&nbsp;استاد فعلی دانشگاه تورنتو و فارغ&zwnj;التحصیل دورۀ دکتری از دانشگاه هاروارد۲۰&nbsp;در سال ۱۹۹۳م/۱۳۷۲ش مقاله&zwnj;ای چاپ کرده۲۱&nbsp;که برای اولین بار به&zwnj;تفصیل به موضوع طرح چهارباغ در اواخر دورۀ تیموری بر اساس تفسیر روضۀ هشتم&nbsp;ارشادالزراعه&nbsp;پرداخته و همو در سال ۱۹۹۵م/ ۱۳۷۴ش مقالۀ دیگری نوشته که در آن به استادِ مؤلف&nbsp;&nbsp;ارشادالزراعه&nbsp;پرداخته و از او و خاندانش به عنوان طراحان باغ در اواخر دورۀ تیموری و پس از آن در حکومت گورکانیان هند اشاره کرده است.۲۲&nbsp;لیزا گلمبک۲۳&nbsp;در مقاله&zwnj;ای که با عنوان &laquo;باغ&zwnj;های تیمور: چشم&zwnj;اندازی نو&raquo;۲۴&nbsp;که در مجلۀ&nbsp;مقرنس&nbsp;در سال ۱۹۹۵م/ ۱۳۷۴ش چاپ شده است در مورد طرح چهارباغ در اواخر دورۀ تیموری به مقالات سابتلنی ارجاع داده است.۲۵&nbsp;سابتلنی پس از آن در سال ۱۹۹۷م./ ۱۳۷۶ ش مقالۀ دیگری چاپ کرده است۲۶&nbsp;که در واقع بخشی از نسخۀ ویرایش&zwnj; شده و گسترش&zwnj;یافتۀ مقالات قبلی او دربارۀ&nbsp;ارشادالزراعه&nbsp;و روضۀ هشتم آن است.۲۷&nbsp;او در این مقاله پلان و مقاطعی با همۀ جزئیات از طرح چهارباغی که نویسندۀ&nbsp;ارشادالزراعه&nbsp;توصیف کرده را چاپ کرده (تصاویر ۷ و ۸)&nbsp;۲۸&nbsp; و جزء به جزء کلمات و عبارات روضۀ هشتم را تفسیر کرده است.۲۹&nbsp;از جمله &laquo;غرق&raquo; را کانالی زیرزمینی برای ذخیرۀ آب معنی کرده که بخش رویی آن پیاده&zwnj;رو است.۳۰&nbsp;و پس از آن در پانوشت در مورد این واژه توضیحِ لیزا گلمبک را افزوده که این کانال تغذیه&zwnj;کنندۀ کانال&zwnj;های آب و حوض مرکزی است و برای توضیحات بیشتر به مدخل &laquo;غ&raquo; لغت&zwnj;نامۀ دهخدا ارجاع داده است.۳۱&nbsp;این توضیح تا حدی شبیه به توضیح پوگاچنکووا است اما سابتلنی ارجاعی به او نداده است۳۲&nbsp;در حالی که توجه به نکتۀ پوگاچنکووا دربارۀ تلفط واژه شاید می&zwnj;توانست مسئله را حل کند.</p>
<p style="text-align: justify;">همان&zwnj;طور که گفتم در لغت&zwnj;نامۀ دهخدا و ذیل تلفظ&zwnj;های مختلف &laquo;غرق&raquo; هیچ معنایی که در این متن با این کلمه بخواند پیدا نمی&zwnj;شود.۳۳&nbsp;پس این معنی را سابتلنی و گلمبک از کجا حدس زده&zwnj;اند؟ اهمیت معنای این واژه را وقتی متوجه می&zwnj;شویم که بدانیم بر مبنای توضیح گلمبک و تفسیر سابتلنی و جزئیاتی که سابتلنی بر مبنای این تفسیر ترسیم کرده&zwnj; است طرحِ باغ و جزئیات آن در میان سایران محققان تثبیت شده است و چه بسا مرمت&zwnj;هایی با این تفسیر در تعدادی از باغ&zwnj;های تاریخی انجام شده باشد.</p>
<p style="text-align: justify;">پس از این مقاله در مقالات و کتاب&zwnj;هایِ سابتلنی و دیگران، از فرنگی و ایرانی و ترجمه فارسی، همین توصیفات و همین تصاویر تکرار شده است: در مقالۀ &laquo;باغ ایرانی واقعیت و خیال&raquo;۳۴&nbsp;نوشتۀ سابتلنی۳۵&nbsp;در سال ۲۰۰۲م./ ۱۳۸۱ ش.؛ در مقالۀ &laquo;طرح چهارباغ تیموری&raquo;۳۶&nbsp;نوشتۀ دَمگو۳۷&nbsp;(تصویر ۹)۳۸&nbsp;در سال ۲۰۰۵م/ ۱۳۸۴ ش؛۳۹&nbsp;در کتاب&nbsp;تیموریان در برهۀ گذار۴۰&nbsp;چاپ انتشارات بریل نوشتۀ سابتلنی در سال ۲۰۰۷م./ ۱۳۸۶ ش.۴۱؛ در مقالۀ &laquo;نقدی بر فرضیۀ الگوی چهار باغ&raquo; در سال ۱۳۸۸که سه تصویر ترسیم&zwnj;شدۀ محققان قبلی در کنار هم قرار گرفته است۴۲؛ در مقالۀ &laquo;باغ&zwnj;سازی در ارشادالزراعه&raquo;۴۳&nbsp;که تصاویر سابتلنی را باز نشر داده شده بدون توضیحی خاص دربارۀ تفسیر متن در این فقره و همچنین در کتاب&nbsp;تاریخ باغ و باغ&zwnj;سازی در ایران.۴۴</p>
<p style="text-align: justify;">پس از پوگاچنکووا که احتمالاً از دو نسخۀ خطی موجود در کتابخانه&zwnj;های روسیه استفاده کرده است۴۵&nbsp;همۀ محققان طبع محمد مشیری را دربارۀ واژۀ &laquo;غرق&raquo; مد نظر قرار داده&zwnj;اند.۴۶&nbsp;حالا ببینیم که نسخه&zwnj;های مورد استفادۀ مشیری در تصحیح و چاپ&nbsp;ارشادالزراعه&nbsp;چه بوده است. مشیری در مقدمۀ کتاب نسخه&zwnj;های موجود از&nbsp;ارشادالزراعه&nbsp;را این&zwnj;طور فهرست کرده است:</p>
<p style="text-align: justify;">۱- نسخۀ تاریخ ۱۱۸۲ که بر همۀ نسخه&zwnj;ها رجحان دارد؛</p>
<p style="text-align: justify;">۲- نسخۀ کتابخانۀ ملی به شمارۀ ۱۵۵۳ که فاقد مقدمه است و احتمالاً اساس چاپ عبدالغفار نجم&zwnj;الدوله همین نسخه بوده است؛</p>
<p style="text-align: justify;">۳- نسخۀ کتابخانۀ ملی که در سال ۱۰۸۱ ق. تحریر شده است. این نسخه کم&zwnj;غلط&zwnj;تر است و مقدمه و فصول آن کامل است و برای مقابله و تصحیح بیشتر مورد استفاده قرار گرفته است؛</p>
<p style="text-align: justify;">۴- نسخۀ کتابخانۀ مجلس به تاریخ ۹۲۷ ق. این نسخه کامل است و رسائل دیگری هم از مؤلف در آن آمده است. اما مغلوط و ناخوانا و بدخط است؛۴۷</p>
<p style="text-align: justify;">۵- نسخۀ کتابخانۀ مسجد و مدرسۀ سپهسالار به شمارۀ ۲۸۵۸؛</p>
<p style="text-align: justify;">۶- نسخۀ کتابخانۀ مرکزی دانشگاه تهران؛</p>
<p style="text-align: justify;">۷- نسخۀ کتابخانۀ ملی تبریز به شمارۀ ۳۴۱۵ و تحریر سال ۱۰۵۰ ق.</p>
<p style="text-align: justify;">مشیری می&zwnj;گوید که از چهار نسخۀ اول در تصحیح کتاب استفاده کرده است. مورد اول که مشیری آن را بر همۀ نسخه&zwnj;ها ترجیح داده است ۲۶۱ سال بعد از تألیف کتاب تحریر شده است درحالی که مورد چهارم فقط ۶ سال پس از تألیف کتاب تحریر شده است. نسخۀ دوم احتمالاً فاقد روضۀ هشتم است چون کتاب چاپی نجم&zwnj;الدوله هم روضۀ هشتم را ندارد. از آنجا که موضوع مورد بحث ما روضۀ هشتم است و نسخۀ کتابخانۀ مجلس هم کامل&zwnj;تر است و همۀ فصول را دارد و افزون بر&nbsp;ارشادالزراعه&nbsp;حاوی رسائل مهم دیگری هم هست می&zwnj;تواند مورد استفادۀ ما در حل مسائل روضۀ هشتم قرار بگیرد. (تصویر ۱۰ و ۱۱ و ۱۲) ضمن اینکه دست&zwnj;کم در روضۀ هشتم بسیار خواناست و غلط&zwnj;های کمتری دارد.۴۸&nbsp;گمان بنده این است که این نسخه به&zwnj;رغم اهمیتش کمتر مورد توجه مشیری بوده است.۴۹&nbsp;با مراجعه به این نسخه معلوم می&zwnj;شود که کلمۀ مورد نظر ما &laquo;غرق&raquo; نیست و &laquo;عَرْقْ&raquo; است و یکی از معانی &laquo;عرق&raquo; در فارسی بر اساس لغت&zwnj;نامۀ دهخدا &laquo;راه پاسپرده و مسلوک&raquo; و &laquo;راهی که مردم آن را پیمایند تا واضح و آشکار گردد&raquo; است. با این توجه همۀ تفسیرهای مربوط به معنی &laquo;غرق&raquo; و کانالِ زیرزمینیِ ذخیرۀ آب و تغذیه کنندۀ آبِ حوضِ اصلی و جزئیاتی که بر اساسِ این تفسیر از باغِ موصوفِ روضۀ هشتمِ&nbsp;ارشادالزراعه&nbsp;در&nbsp;پلان و مقطع ترسیم شده است و دست&zwnj;کم از سال ۱۹۹۳م./ ۱۳۷۲ش به بعد در نوشته&zwnj;های محققان فرنگی و ایرانی تکرار شده است اشتباه است.</p>
<p style="text-align: justify;">اگر طبعِ مشیری (تصویر ۱۳ و ۱۴ و ۱۵) را با نسخۀ کتابخانۀ مجلس به&zwnj;دقت مقایسه کنیم متوجه می&zwnj;شویم علاوه بر اشتباهات املایی که متن چاپی و احتمالاً نسخۀ اساس مصحح دارد در فقرات دیگری با نسخۀ خطی مورخ ۹۲۷ کتابخانۀ مجلس تفاوت دارد. این تفاوت&zwnj;ها را - به جز در بخش&zwnj;های ابتدایی روضۀ هشتم و شعر مندرج در این بخش۵۰&nbsp;و پس از عنوانِ فرعی &laquo;طرح چهارباغ و عمارت&raquo;۵۱&nbsp;- در تصویر ۱۶ می&zwnj;توانید ببینید. مقایسه&nbsp;این دو نسخه برتری نسخۀ کتابخانۀ مجلس و&nbsp;اهمیت مراجعه به آن را نشان می&zwnj;دهد. اما سخن آخر:</p>
<p style="text-align: justify;">نکتۀ اول اینکه شاید اگر سابتلنی و دیگر محققان به متن اصلی مقالۀ پوگاچنکووا مراجعه کرده بودند و بیشتر در مورد آن دقیق می&zwnj;شدند دچار چنین اشتباهی نمی&zwnj;شدند و این مثال اهمیت چنین توجهاتی را در مطالعات تاریخ معماری ایران نشان می&zwnj;دهد و نکتۀ دوم اینکه درکِ نسخه&zwnj;شناسانه از متون تاریخی سبب می&zwnj;شود در کار تحقیق در تاریخِ معماریِ ایران و استفاده از منابع مکتوب، با ساده&zwnj;انگاری و نگاه عوامانه به نسخه&zwnj;شناسی، نسخه&zwnj;های متعدد یک نوشته را به نسخۀ نزدیک به تألیف ترجیح ندهیم، چرا که در کار ما زمان و مکانِ تحریر بسیار مهم است. چه بسیار نسخه&zwnj;هایی که به سبب تفاوت تاریخی یا جغرافیایی در تألیف و تحریر با هم متفاوت&zwnj;اند و محررِ کتاب به سیاق گذشته فقط خود را ملزم به تحریرِ عین به عین کتاب نمی&zwnj;دانسته و خود با توجه به دانسته&zwnj;ها و تاریخ و مکان زندگی&zwnj;اش چیزهایی به نسخه&zwnj;ها &zwnj;افزوده است. ضمن اینکه مصححان کنونی نیز با دانش عمومی به سراغ واژگان تخصصی می&zwnj;رود و اتفاقاً ممکن است در همین مواضع دچار لغزش شود. مصحح&nbsp;ارشادالزراعه&nbsp;که چندان مشهور نیست؛ اما چه بسا مصححین بسیار دانشمند و شاخصی که اتفاقاً در همین مواضع دچار لغزش شده&zwnj;اند. در هر حال در کار استفاده از منابع مکتوب برای تاریخ معماری ایران توجه به تصحیحِ نسخه&zwnj;ها و بازنگری در آنها بسیار مهم و راهگشاست و چه بسا جلو خطاهایی از این دست را بگیرد و نکتۀ دیگر اینکه به&zwnj;ندرت ممکن است کسی که زبان مادری&zwnj;اش یکی از زبان&zwnj;های رایج در ایران نباشد بتواند به همۀ دقایق و ظرایف منابع مکتوب، چه در واژگان و چه در مفاهیم و گفتمان&zwnj;های حاکم بر فرهنگ ایران، واقف شود. موضعِ خطا در بین محققان فرنگی هم همین&zwnj;جاست و این وظیفۀ محققان ایرانی را بیشتر می&zwnj;کند و همتی بیشتر می&zwnj;طلبد.</p>
<p style="text-align: center;">***</p>
<p style="text-align: justify;">بعد از نوشتن این یادداشت متوجه&nbsp;<a href="http://asmaneh.com/5a19c121e344f6cd4a73957f" target="_blank" rel="noopener">یادداشتی از آقای دکتر حمیدرضا جیحانی</a>&nbsp;در همین وبگاه آسمانه شدم به تاریخ آذر ۱۳۹۶. در این یادداشت ایشان که نسخۀ کتابخانۀ مجلس را دیده بودند۵۳&nbsp;به همین نکتۀ تفاوت &laquo;غرق&raquo; و &laquo;عرق&raquo; در دو نسخه پی برده&zwnj;اند و به آن اشاره کرده&zwnj;اند و این یادداشت به طرز عجیبی از زیر چشمم در رفته بود! مِصداق مَثل &laquo;آب در کوزه و ...&raquo;. همچنین ایشان در کتاب&nbsp;منظر باغ: سیر تحول، نقش شهری و اصول شکل&zwnj;گیری&nbsp;بر اساس نسخۀ کتابخانۀ مجلس به تفسیرمتن روضۀ هشتم&nbsp;ارشادالزراعه&nbsp;پرداخته&zwnj;اند۵۴&nbsp;و به اشکال سابتلنی در تفسیرِ &laquo;غرق&raquo; اشاره کرده&zwnj;اند.۵۵&nbsp;با وجود این نوشته&zwnj;ها، با توجه به اینکه نوشتۀ من بیشتر دربارۀ توجه دادن به ریشه&zwnj;ها و تکثیر و تبعات یک اشتباه و نحوۀ جلوگیری از آن و توجه به وجوه نسخه&zwnj;شناختیِ منابع مکتوب، از طریق یک مثال، است خالی از فایده ندیدم که این نوشته را هم منتشر کنم.</p>
<p style="text-align: justify; padding-right: 40px;"><br />پی&zwnj;نوشت&zwnj;<br /><span style="font-size: 10pt;">۱ -&nbsp;از دوست عزیز و بزرگوارم آقای نوشاد رکنی که مسبب آشنایی بنده با علم فلاحت و متون آن به عنوان منبع تاریخ معماری ایران شدند و نکات فراوانی را در این زمینه به من یاد دادند بسیار متشکرم.</span><br /><span style="font-size: 10pt;">۲-&nbsp;&nbsp;از پست&zwnj;ترین شغل&zwnj;ها در گذشته که وظیفۀ گرم&zwnj; نگه&zwnj;داشتن تون حمام&zwnj;ها با سرگین حیوانات را برعهده داشته است.</span><br /><span style="font-size: 10pt;">۳-&nbsp;عبدالغفار نجم&zwnj;الدوله،&nbsp;مجموعۀ <em>علم ایرانی در زراعت و فلاحت و باغبانی و غیره</em> مشتمل بر چهار کتاب.</span><br /><span style="font-size: 10pt;">۴-&nbsp; افشار، &laquo;رسائلی از مؤلف&nbsp;ارشادالزراعه&raquo;.</span><br /><span style="font-size: 10pt;">۵-&nbsp; نسخۀ شمارۀ ۵۴۵۶ کتابخانۀ مجلس.&nbsp;</span><br /><span style="font-size: 10pt;">۶-&nbsp;قاسم بن یوسف ابونصری هروی،&nbsp;<em>ارشادالزراعه</em>، به اهتمام محمد مشیری.</span></p>
<p dir="ltr" style="text-align: justify; padding-left: 40px;"><br /><span style="font-size: 10pt;">7- Galina Anatolevna Pugachenkova</span><br /><span style="font-size: 10pt;">8- Пугаченкова, &ldquo;Садово-парковое искусство Средней Азии в эпоху Тимура и Тимуридов&rdquo;, стр. 143-168; or:</span></p>
<p dir="ltr" style="text-align: justify; padding-left: 40px;"><span style="font-size: 10pt;">Pugachenkova, &ldquo;Sadovo-parkovoe iskusstvo Srednei Azii v &egrave;pokhu Timura i timuridov&rdquo;. p. 143-168; or:</span></p>
<p dir="ltr" style="text-align: justify; padding-left: 40px;"><span style="font-size: 10pt;">Pugachenkova, &ldquo;The art of gardens and parks in Central Asia during the period of Timur and the Timurids&rdquo;, p. 143-168.</span><br /><span style="font-size: 10pt;">9- Ibib, p. 153.</span></p>
<p style="text-align: justify; padding-right: 40px;"><br /><span style="font-size: 10pt;">۱۰- نویسنده در داخل تصویر توضیحاتی با دست و به زبان روسی نوشته است که بعضاً خوانا نیست. از جمله عبارت &laquo;дорожка [...] црцсамц&raquo; که شاید به معنای پیاده&zwnj;راه باشد.</span></p>
<p dir="ltr" style="text-align: justify; padding-left: 40px;"><br /><span style="font-size: 10pt;">11- Ralph Pinder Wilson</span><br /><span style="font-size: 10pt;">12- Pinder Wilson, &ldquo;The Persian Garden: Bagh and Chahar Bagh, in The Ialamic Garden&rdquo;, figure 8, p. XIII.</span></p>
<p style="text-align: justify; padding-right: 40px;"><span style="font-size: 10pt;">ممنونم از خانم صفا محمودیان که این منبع را در اختیار من گذاشتند.</span><br /><span style="font-size: 10pt;">۱۳-&nbsp; مشخص است که رالف پیندر ویلسن از طبع مشیری استفاده کرده است. نک: ibid, p. 83</span></p>
<p dir="ltr" style="text-align: justify; padding-left: 40px;"><br /><span style="font-size: 10pt;">14- Pugachenkova,&nbsp;Chefs-d&rsquo;&oelig;uvre d&rsquo;architecture de l&rsquo;Asie centrale,&nbsp;XIVe-XVe si&egrave;cle, p. 55.</span></p>
<p dir="rtl" style="text-align: justify; padding-right: 40px;"><br /><span style="font-size: 10pt;">۱۵-&nbsp; این کانال&zwnj;ها پیرامون باغ حفر می&zwnj;شده&zwnj;اند:</span></p>
<p dir="ltr" style="text-align: justify; padding-left: 40px;"><span style="font-size: 10pt;">L&rsquo; Irshad al-zirac a recommande de creuser un aryq (canal) sur le perimetre du tcharbagh, de doubler l&rsquo;allee centrale d&rsquo;un autre canal et de construire une vasque (hawz) au milieu de la cour dallee devant le pavilion.</span></p>
<p dir="ltr" style="text-align: justify; padding-left: 40px;"><span style="font-size: 10pt;">see: Pugachenkova,&nbsp;Chefs-d&rsquo;&oelig;uvre d&rsquo;architecture de l&rsquo;Asie centrale,&nbsp;XIVe-XVe si&egrave;cle, p. 56.</span></p>
<p dir="ltr" style="text-align: justify; padding-left: 40px;"><span style="font-size: 10pt;">&nbsp;16- Alemi, "Chahar Bagh&rdquo;, p. 38-45.</span></p>
<p style="text-align: justify; padding-right: 40px;"><span style="font-size: 10pt;">17- مهوش عالمی در این مقاله همۀ عبارات روضۀ هشتم را معنی نکرده است و تصویری هم که ترسیم کرده حاوی همۀ جزئیات باغِ موصوفِ&nbsp;ارشادالزراعه&nbsp;نیست؛ اما در همین توضیحات به نظر می&zwnj;رسد که قسمت مربوط به &laquo;غرق&raquo; را مسیر پیاده&zwnj;رو در نظر گرفته است و توضیح بیشتری دربارۀ این کلمه نداده است. ارجاع خانم عالمی در مورد متن&nbsp;ارشادالزراعه&nbsp;هم به مقالۀ ایرج افشار در&nbsp;فرهنگ ایران&zwnj;زمین&nbsp;است که حاوی متن&nbsp;ارشادالزراعه&nbsp;نیست و بقیۀ آثار قاسم بن یوسف ابونصری هروی را در که ادامۀ نسخه&zwnj;ای از&nbsp;ارشادالزراعه&nbsp;متعلق به کتابخانۀ مجلس آمده چاپ کرده است. خانم عالمی معلوم نکرده از کدام نسخۀ&nbsp;ارشادالزراعه&nbsp;برای طرح چهارباغ استفاده کرده است؛ نسخۀ کتابخانۀ مجلس یا طبع محمد مشیری. با توجه به پانوشت شمارۀ ۳۰ در صفحۀ ۴۴ و ۴۵ و بیان نام گل&zwnj;ها و درختان چون از گل &laquo;زعفرانی&raquo; یاد کرده است معلوم می&zwnj;شود نسخۀ مورد استفاده&zwnj;اش طبع مشیری است چون در نسخۀ کتابخانۀ مجلس گل &laquo;زعفران&raquo; به کار رفته است. نک:</span></p>
<p dir="ltr" style="text-align: justify; padding-left: 40px;"><span style="font-size: 10pt;">&nbsp;Mahvash Alemi, "Chahar Bagh&rdquo;,&nbsp;p. 38, 40.</span></p>
<p dir="ltr" style="text-align: justify; padding-left: 40px;"><span style="font-size: 10pt;">ibid, note 30: p. 43 , 45.</span></p>
<p style="text-align: justify; padding-right: 40px;"><span style="font-size: 10pt;">نک: قاسم بن یوسف ابونصری هروی،&nbsp;ارشادالزراعه، ص ۲۸۱؛</span></p>
<p style="text-align: justify; padding-right: 40px;"><span style="font-size: 10pt;">نک: قاسم بن یوسف ابونصری هروی،&nbsp;ارشادالزراعه، نسخۀ خطی شمارۀ ۵۴۵۶، ص ۲۱۱ب.</span><br /><span style="font-size: 10pt;">۱۸- ترسیمِ نسخه&zwnj;ای از مقاله که در دسترس بود سیاه&zwnj;وسفید بود برای همین از تصویر مندرج در مقالۀ &laquo;مفاهیم تأثیرگذار بر شکل&zwnj;گیری منظر در دورۀ صفوی و نقش طبیعت در تبیین آنها&raquo; استفاده شد. نک: جیحانی و رضایی&zwnj;پور، &laquo;مفاهیم تأثیرگذار بر شکل&zwnj;گیری منظر در دورۀ صفوی و نقش طبیعت در تبیین آنها&raquo;، ص ۶۹.</span></p>
<p dir="ltr" style="text-align: justify; padding-left: 40px;"><br /><span style="font-size: 10pt;">19- Maria Eva Subtelny</span></p>
<p style="text-align: justify; padding-right: 40px;"><span style="font-size: 10pt;">۲۰-&nbsp;<a href="https://nmc.utoronto.ca/faculty/m-e-subtelny/" target="_blank" rel="noopener">صفحۀ ماریا سابتلنی در دانشگاه تورنتو</a></span></p>
<p dir="ltr" style="text-align: justify; padding-left: 40px;"><span style="font-size: 10pt;">21- Subtelny, &ldquo;A Medieval Persian Agricultural Manual in Context: The Irshād al-Zirā&rsquo;a in Late Timurid and Early Safavid Khorasan&rdquo;, p. 167-217.</span><br /><span style="font-size: 10pt;">22- Subtelny, &ldquo;Mīrak-i Sayyid Ghiyās&nbsp;and the Timurid Tradition of Landscape Architecture&rdquo;, p. 19-60.</span><br /><span style="font-size: 10pt;">23- Lisa Golombek</span><br /><span style="font-size: 10pt;">24- Golombek, &ldquo;The Gardens of Timur: New Perspectives&rdquo;, p. 137-147.</span><br /><span style="font-size: 10pt;">25- Golombek, &ldquo;The Gardens of Timur: New Perspectives&rdquo;, Note 1, 26 , 28: p. 145, 146.</span><br /><span style="font-size: 10pt;">26- Subtelny, "Agriculture and the Timurid Chahargagh: The Evidence from a Medieval Persian Agricultural Manual&rdquo;, p. 110-128.</span><br /><span style="font-size: 10pt;">27- This article is in part a revised and expanded summary of two studies published in&nbsp;Studio Iranica.&nbsp;</span><br /><span style="font-size: 10pt;">28- Subtelny, "Agriculture and the Timerud Chahargagh: The Evidence from a Medieval Persian Agricultural Manual&rdquo;, p. 127, 128.</span><br /><span style="font-size: 10pt;">29- Ibid, P. 117.</span><br /><span style="font-size: 10pt;">30- Another three zarc should be left for a subterranean reservoir channel (gharq) &nbsp;[the top of] which serves as a walkway. See: ibib, P. 117.</span><br /><span style="font-size: 10pt;">31- Ibid, Note 110: "This must have fed the water channels and the central pool ,an explanation offered by Lisa Golombek. For approximation of the term, see cAli Akbar Dihkhuda, Lughat-nama,"Gh," p. 159-60." p. 123.</span></p>
<p style="text-align: justify; padding-right: 40px;"><span style="font-size: 10pt;">۳۲- اینکه توضیحش را از روی پوگانچکووا برداشته یا نه معلوم نیست. به هر حال لفظ (aryq) اگر دلالت بر کلمۀ عریق بکند و جای همان (gharq) باشد نشان دهندۀ این است که در نسخۀ مرجع پوگاچنکوا املای دیگری از این کلمه وجود داشته است. نکته&zwnj;ای که در ادامۀ یادداشت روشن خواهد شد.</span><br /><span style="font-size: 10pt;">۳۳-&nbsp; اگر عبارت پوگاچنکووا (aryq) را عریق بخوانیم معنایی که معادل کانال باشد، آن طور که منظور او بوده، در لغت&zwnj;نامه&zwnj;ها پیدا نمی&zwnj;شود.</span><br /><span style="font-size: 10pt;">۳۴- ترجمۀ فارسی مقاله در مجلۀ&nbsp;گلستان هنر&nbsp;چاپ شده است: نک: سابتلنی، &laquo;باغ ایرانی: واقعیت و خیال&raquo;، ص ۱۶ تا ۲۹.</span></p>
<p dir="ltr" style="text-align: justify; padding-left: 40px;"><span style="font-size: 10pt;">35- Subtelny, &ldquo;Le jaedin Persan: pramatisme et imaginaire&rdquo;.</span><br /><span style="font-size: 10pt;">36- Damgaard, &ldquo;The Paradisical Garden; Tracing the Timurid Chahar Bagh&rdquo;, p. 29-38.</span><br /><span style="font-size: 10pt;">37- Kristoffer Damgaard</span><br /><span style="font-size: 10pt;">38- Damgaard, &ldquo;The Paradisical Garden; Tracing the Timurid Chahar Bagh&rdquo;, p. 36.</span><br /><span style="font-size: 10pt;">39- paved walkway topping a subterranean reservoir channel and lined on both sides with iris. see: Damgaard, &ldquo;The Paradisical Garden; Tracing the Timurid Chahar Bagh&rdquo;, p. 31.</span><br /><span style="font-size: 10pt;">40- Subtelny,&nbsp;Timurids in Transition: Turko-Persian Politics and Acculturation in Medieval Iran.</span></p>
<p style="text-align: justify; padding-right: 40px;"><span style="font-size: 10pt;">۴۱- در این کتاب اشارۀ مستقیمی به جزئیات باغِ موصوف&nbsp;ارشادالزراعه&nbsp;نشده است اما در صفحۀ ۱۳۵ کتاب در بیان ارکان این باغ به نقل از&nbsp;ارشادالزراعه&nbsp;از &laquo;water irrigation channels, pools, fountains&raquo; یاد شده که می&zwnj;تواند اشاره به &laquo;غرق&raquo; هم باشد. ضمناً در جای&zwnj;جای کتاب به&nbsp;ارشادالزراعه&nbsp;و سایر تألیفات صاحب آن اشاره شده است. جالب اینجاست که در پیوست&zwnj;های کتاب وقف&zwnj;نامۀ مقبرۀ آفاق&zwnj;بیگم همسر سلطان حسین بایقرا چاپ و تفسیر شده است. اینجا هم سه بار واژه&zwnj;ای به کار رفته که معنی آن نامعلوم است: &laquo;نوقابه&raquo;. (نک: ibid, p. 318) این کلمه در این نوشته به معنایی در حدود منبعی برای تأمین آب به کار رفته است. سابتلنی آن را مرتبط با &laquo;نقب&raquo; و &laquo;نقوب&raquo; دانسته و در پانوشت شمارۀ ۴۵ صفحۀ ۳۶۵ بر اساس این ارتباط آن را چاه یا چیزی مشابه &laquo;subterranean water channel&raquo; یعنی کانال زیرزمینی آب دانسته است، عین همان معنی&zwnj;ای که برای &laquo;غرق&raquo; حدس زده است!</span></p>
<p dir="ltr" style="text-align: justify; padding-left: 40px;"><span style="font-size: 10pt;">"This may be a technical term, rather than a toponym, although its meaning is unclear. It may be related to naqb (pl. nuqub), meaning a subterranean water channel or a well. see al-Karaji, Istikhraj-i abha-yi panhani, 57." see: Ibid, Note 45, p. 365.</span></p>
<p style="text-align: justify; padding-right: 40px;"><span style="font-size: 10pt;">آبادی&zwnj;های فراوانی در ایران با نام نوق، نوغ و نوغاب وجود دارد. قاعدتاً این کلمه باید معنایی داشته باشد و نام این آبادی&zwnj;ها هم ارتباطی به آن معنا داشته باشد. شاید در زبان&zwnj;های کهن یا زبان&zwnj;های غیر فارسی مثل عربی یا ترکی یا مغولی.</span><br /><span style="font-size: 10pt;">۴۲-&nbsp;حیدر نتاج و دیگران. &laquo;نقدی بر فرضیۀ الگوی چهار باغ&raquo;، ص ۲۷.</span><br /><span style="font-size: 10pt;">۴۳-&nbsp; جمال&zwnj;الدین، &laquo;باغ&zwnj;سازی در ارشادالزراعه&raquo;، ص ۸ و ۹ و ۱۱.</span><br /><span style="font-size: 10pt;">۴۴-&nbsp;جمال&zwnj;الدین،&nbsp;تاریخ باغ و باغ&zwnj;سازی در ایران، ص ۲۱۱ و ۲۳۰ و ۲۳۱ و ۲۳۳.</span><br /><span style="font-size: 10pt;">۴۵-&nbsp;نک: پطروشفسکی،&nbsp;کشاوزی و مناسبات ارضی در ایران، ج۱، ص ۳۸ و ۳۹.</span><br /><span style="font-size: 10pt;">۴۶-&nbsp;قاسم بن یوسف ابونصری&nbsp;هروی، ارشادالزراعه، به اهتمام محمد مشیری.</span><br /><span style="font-size: 10pt;">۴۷-&nbsp;این همان نسخه&zwnj;ای که مرحوم ایرج افشار آن را در مقالۀ &laquo;رسائلی از مؤلف&nbsp;ارشادالزراعه&raquo; معرفی کرده است. نک: ایرج افشار، &laquo;رسائلی از مؤلف&nbsp;ارشادالزراعه&raquo;.</span><br /><span style="font-size: 10pt;">۴۸-&nbsp;مثلاً کلمۀ ذرع در نسخۀ چاپی مشیری جاهایی به اشتباه زرع نوشته شده است اما در نسخۀ کتابخانۀ مجلس در روضۀ هشتم همه&zwnj;جا ذرع است. نک: قاسم بن یوسف ابونصری هروی،&nbsp;ارشادالزراعه، ص ۲۸۱؛&nbsp;&nbsp;قاسم بن یوسف ابونصری هروی،&nbsp;ارشادالزراعه،&nbsp;نسخۀ خطی شمارۀ ۵۴۵۶، ص ۲۱۱الف.</span><br /><span style="font-size: 10pt;">۴۹- جالب اینجاست که سابتلنی هم این نسخه را می&zwnj;شناخته یا دست&zwnj;کم در تألیفات بعدی&zwnj;اش آن را دیده است چون در کتاب&nbsp;تیموریان در برهۀ گذار&nbsp;به آن اشاره می&zwnj;کند. نک:</span></p>
<p dir="ltr" style="text-align: justify; padding-left: 40px;"><span style="font-size: 10pt;">Subtelny, Timurids in Transition, p. 144, 145, Note: 208.</span></p>
<p style="text-align: justify; padding-right: 40px;"><span style="font-size: 10pt;">اما بیشتر به رسائل افزودۀ این نسخه توجه داشته و روضۀ هشتم این نسخه را هیچ&zwnj;گاه مورد توجه قرار نداده است. در میان محققان ایرانی هم حمیدرضا جیحانی در مقالۀ &laquo;مفاهیم تأثیرگذار بر شکل&zwnj;گیری منظر در دورۀ صفوی و نقش طبیعت در تبیین آنها&raquo; نسخۀ کتابخانۀ مجلس را مورد توجه قرار داده&zwnj;اند اما به مفهوم واژه &laquo;غرق&raquo; در&nbsp;ارشادالزراعه&nbsp;و این نسخه اشاره&zwnj;ای نکرده&zwnj;اند. ایشان در دانشگاه شهید بهشتی در تاریخ ۲۰ اسفند ۱۳۹۱ سخنرانی&zwnj;ای با عنوان&nbsp;<a href="https://chaharrah.tv/hamidreza-jeihani-1391-12-20/" target="_blank" rel="noopener">&laquo;چهارباغ در سدۀ دهم قمری&raquo;</a>&nbsp;کردند و دربارۀ طرح چهارباغ موصوفِ&nbsp;ارشادالزراعه&nbsp;و ترسیمات محققان فرنگی بحث کرده&zwnj;اند اما اشاره&zwnj;ای به جزئیات باغ و معنای &laquo;غرق&raquo; نکردند. همچنین ایشان مقاله&zwnj;&zwnj;ای هم دارند با عنوان &laquo;<a href="http://at.journals.ikiu.ac.ir/article_2069.html" target="_blank" rel="noopener">نسبت میان چهارباغ و باغِ چهاربخشی بر اساس دو متن نثر و نظم سدۀ دهم هجری قمری</a>&raquo; در نشریۀ &nbsp;اندیشۀ معماری هنوز منتشر نشده است و طبیعتاً محتوای آن را نمی&zwnj;دانم.&nbsp; به هرحال حمیدرضا جیحانی بیش از سایر محققان در نظرهای سابتلنی مداقه کرده&zwnj; و این دقت&zwnj;ها دست&zwnj;کم در همان سخنرانی دانشگاه شهید بهشتی قابل مشاهده است.</span><br /><span style="font-size: 10pt;">۵۰-&nbsp;&nbsp;بحث&zwnj;هایی بر سر این شعر وجود دارد. خصوصاً دربارۀ مصرع &laquo;در عرض چهارباغِ امکان&raquo; بر اساس نسخۀ مشیری مهوش عالمی آن را &laquo;چهارباغ اَمکان&raquo; دانسته است درحالی که در نسخۀ کتابخانۀ مجلس طور دیگری نوشته است: در عرصۀ چهارباغ امکان [یا ارکان]. این جور دقت&zwnj;ها بدون ملاحظات نسخه&zwnj;شناختی راه به جایی نمی&zwnj;برد.</span><br /><span style="font-size: 10pt;">۵۱-&nbsp;دربارۀ لفظ چهارباغ هم بسیار سخن گفته شده است؛ اما احتمالاً اولین و شاید درست&zwnj;ترین نظر سخن بارتولد باشد که چهارباغ باغی است که کوشک یا کاخ را از چهار طرف احاطه کرده است. نک:</span></p>
<p dir="ltr" style="text-align: justify; padding-left: 40px;"><span style="font-size: 10pt;">Пугаченкова, &ldquo;Садово-парковое искусство Средней Азии в эпоху Тимура и Тимуридов&rdquo;, стр. 152.</span></p>
<p style="text-align: justify; padding-right: 40px;"><span style="font-size: 10pt;">&nbsp;۵۲-&nbsp;حمیدرضا جیحانی در&nbsp;<a href="https://chaharrah.tv/hamidreza-jeihani-1391-12-20/" target="_blank" rel="noopener">سخنرانی دانشگاه بهشتی</a>&nbsp;حدس زده &laquo;خیار&raquo; در طبع مشیری اشتباه است و اصل آن باید چنار باشد که درست است.&nbsp;</span></p>
<p style="text-align: justify; padding-right: 40px;"><span style="font-size: 10pt;">۵۳- در پانوشت شمارۀ ۴۹ اشاره کرده&zwnj;ام که ایشان نسخۀ کتابخانۀ مجلس را دیده&zwnj;اند.</span></p>
<p style="text-align: justify; padding-right: 40px;"><span style="font-size: 10pt;">۵۴- از خانم نغمه اسدی که مرا از وجود این کتاب آگاه کردند سپاسگزارم.&nbsp;</span></p>
<p style="text-align: justify; padding-right: 40px;"><span style="font-size: 10pt;">۵۵- جیحانی و رضائی&zwnj;پور،&nbsp;منظرباغ: سیر تحول و نقش شهری و اصول شکل&zwnj;گیری، ص ۳۰.</span></p>
<p style="text-align: justify; padding-right: 40px;">&nbsp;&nbsp;</p>
<p style="text-align: justify;"><strong>کتاب&zwnj;نامه</strong></p>
<p style="text-align: justify;">افشار، ایرج. &laquo;رسائلی از مؤلف ارشادالزراعه&raquo;. در:&nbsp;فرهنگ ایران&zwnj;زمین، ش ۱۳ (۱۳۴۴): ۷ تا ۲۸.</p>
<p style="text-align: justify;">پطروشفسکی، ایلیا پاولویچ.&nbsp;<em>کشاوزی و مناسبات ارضی در ایران عهد مغول</em>. ج۱. ترجمۀ کریم کشاورز. تهران: مؤسسۀ مطالعات و تحقیقات اجتماعی، ۱۳۴۳.</p>
<p style="text-align: justify;">جمال&zwnj;الدین، غلامرضا. &laquo;باغ&zwnj;سازی در ارشادالزراعه&raquo;. در:&nbsp;<em>منظ</em>ر، ش ۳۲ (پاییز ۱۳۹۴): ۶ تا ۱۳.</p>
<p style="text-align: justify;">جمال&zwnj;الدین، غلامرضا.&nbsp;<em>تاریخ باغ و باغ&zwnj;سازی در ایران</em>. تهران: روزنه، ۱۳۹۸.</p>
<p style="text-align: justify;">جیحانی، حمیدرضا و مریم رضایی&zwnj;پور. &laquo;مفاهیم تأثیرگذار بر شکل&zwnj;گیری منظر در دورۀ صفوی و نقش طبیعت در تبیین آنها&raquo;. در:&nbsp;<em>فصل&zwnj;نامۀ هنرهای سنتی اسلامی</em>، ش ۱ (تابستان ۱۳۹۲): ص ۵۹ تا ۸۳.</p>
<p style="text-align: justify;">جیحانی، حمیدرضا و مریم رضایی&zwnj;پور.&nbsp;<em>منظر باغ: سیر تحول، نقش شهری و اصول شکل&zwnj;گیری</em>.&nbsp;کاشان: دانشگاه کاشان، ۱۳۹۶.</p>
<p style="text-align: justify;">حیدر نتاج، وحید و سیدامیر منصوری. &laquo;نقدی بر فرضیۀ الگوی چهار باغ&raquo;. در:&nbsp;<em>باغ نظر</em>، ش ۶ (پاییز و زمستان ۱۳۸۸): ۱۷ تا ۳۰.</p>
<p style="text-align: justify;">سابتلنی، ماریا اوا. &laquo;باغ ایرانی: واقعیت و خیال&raquo;. ترجمۀ داود طبایی. در:&nbsp;<em>گلستان هنر</em>، ش ۱۲ (پاییز ۱۳۸۷): ۱۶ تا ۲۹.</p>
<p style="text-align: justify;">عبدالغفار نجم&zwnj;الدوله.&nbsp;<em>مجموعۀ علم ایرانی در زراعت و فلاحت و باغبانی و غیره مشتمل بر چهار کتاب</em>. تهران: بی&zwnj;نا، ۱۳۲۳ ق.</p>
<p style="text-align: justify;">قاسم بن یوسف ابونصری هروی.&nbsp;<em>ارشادالزراعه</em>. به اهتمام محمد مشیری. تهران: دانشگاه تهران، ۱۳۴۶.</p>
<p style="text-align: justify;">قاسم بن یوسف ابونصری هروی،&nbsp;<em>ارشادالزراعه</em>. نسخۀ خطی شمارۀ ۵۴۵۶ در کتابخانۀ مجلس.</p>
<p dir="ltr" style="text-align: justify;">Alemi, Mahvash. "Chahar Bagh&rdquo;. In:&nbsp;<em>Environmental Design: Journal of the Islamic Environmental Design Research Centre</em>&nbsp;, edited by Attilo Petruccioli. Rome: Carucci Editions, 1986:&nbsp;38-45.&nbsp;</p>
<p dir="ltr" style="text-align: justify;">Damgaard, Kristoffer. &ldquo;The Paradisical Garden; Tracing the Timurid Chahar Bagh&rdquo;. in:&nbsp;&nbsp;<em>The DSCA Journal</em>, No.1 (July 2002): 29-38.</p>
<p dir="ltr" style="text-align: justify;">Golombek, Lisa. &ldquo;The Gardens of Timur: New Perspectives&rdquo;. In:&nbsp;<em>Muqarnas Volume XII: An Annual on Islamic Art and Architecture.</em> Leiden: E.J. Brill, 1995: p. 137-147.</p>
<p dir="ltr" style="text-align: justify;">MacDougall, Elisabeth B.,&nbsp; Richard Ettinghausen.&nbsp;<em>The Ialamic Garden</em>.&nbsp;Washington, D.C.: Dumbarton Oaks, Trustees for Harvard University, 1976.</p>
<p dir="ltr" style="text-align: justify;">Pinder Wilson, Ralph. &ldquo;The Persian Garden: Bagh and Chahar Bagh&rdquo;. In: Elisabeth B. MacDougall, Richard Ettinghausen,&nbsp;<em>The Ialamic Garden</em>, Washington, D.C.: Dumbarton Oaks, Trustees for Harvard University, 1976.</p>
<p dir="ltr" style="text-align: justify;">Пугаченкова, Г.А. &ldquo;Садово-парковое искусство Средней Азии в эпоху Тимура и Тимуридов&rdquo;. B:&nbsp;Труды САГУ, н. с, вып. XXIII, <em>Гуманитарные науки, кн.&nbsp;4 (История)</em>, Ташкент: 1951. стр. 143&mdash;168.</p>
<p dir="ltr" style="text-align: justify;">Pugachenkova, Galina. &ldquo;Sadovo-parkovoe iskusstvo Srednei Azii v &egrave;pokhu Timura i timuridov&rdquo;. in:&nbsp;<em>Proceedings of SAGU, n.&nbsp;s, no.&nbsp;XXIII, Humanities, Prince.&nbsp;4 (History)</em>, Tashkent: 1951, pp. 143-168. English translation of the article&rsquo;s title: (&ldquo;The art of gardens and parks in Central Asia during the period of Timur and the Timurids&rdquo;).</p>
<p dir="ltr" style="text-align: justify;">Pugachenkova, Galina.&nbsp;C<em>hefs-d&rsquo;&oelig;uvre d&rsquo;architecture de l&rsquo;Asie centrale,&nbsp;XIVe-XVe si&egrave;cle</em>. Paris: Presses de l&rsquo;Unesco, 1981.</p>
<p dir="ltr" style="text-align: justify;">Subtelny, Maria Eva. "Agriculture and the Timurid Chahargagh: The Evidence from a Medieval Persian Agricultural Manual". In:&nbsp;<em>Gardens in the Time of the Great Muslim Empires: Theory and Design</em>, edited by Attilio Petruccioli,. Leiden; New York: E.J. Brill, 1997: p. 110-128.</p>
<p dir="ltr" style="text-align: justify;">Subtelny, Maria Eva. &ldquo;A Medieval Persian Agricultural Manual in Context: The&nbsp;Irshād al-Zirā&rsquo;a&nbsp;in Late Timurid and Early Safavid Khorasan&rdquo;. In:&nbsp;<em>Studia Iranica</em>, Vol. 22/2 (1993): p. 167-217.</p>
<p dir="ltr" style="text-align: justify;">Subtelny, Maria Eva. &ldquo;Le jaedin Persan: pramatisme et imaginaire&rdquo;. En: idem,&nbsp;<em>Le monde est un jardin: aspects de l&rsquo;histoire culturelle de l&rsquo;Iran medieval</em>, Paris: Association Pour L&rsquo;Avancement Des Etudes Iraniennes, 2002.</p>
<p dir="ltr" style="text-align: justify;">Subtelny, Maria Eva. &ldquo;Mīrak-i Sayyid Ghiyās&nbsp;and the Timurid Tradition of Landscape Architecture&rdquo;. In:&nbsp;<em>Studia Iranica</em>, Vol. 24/1 (1995): p. 19-60.</p>
<p dir="ltr" style="text-align: justify;">Subtelny, Maria Eva.&nbsp;<em>Le monde est un jardin: aspects de l&rsquo;histoire culturelle de l&rsquo;Iran medieval</em>. Paris: Association Pour L&rsquo;Avancement Des Etudes Iraniennes, 2002.</p>
<p dir="ltr" style="text-align: justify;">Subtelny, Maria Eva. &nbsp;<em>Timurids in Transition: Turko-Persian Politics and Acculturation in Medieval Iran</em>. Leiden, Boston: Brill, 2007.</p>

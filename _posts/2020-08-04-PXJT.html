--- 
title: "ماجرای پیگیری یک نام از یک کتیبه؛ از افوشته تا دربار تیموریان و ترکمانان" 
authors: n_asadi 
types: blog 
featured: false
featureImg: "/assets/img/posts/PXJT.jfif" 
slug: PXJT 
gallery: 
- image_path: "/assets/img/posts/PXJT.jfif" 
  title: "ماجرای پیگیری یک نام از یک کتیبه؛ از افوشته تا دربار تیموریان و ترکمانان" 
- image_path: "/assets/img/posts/PXJT-1.jfif" 
  title: "تصویر ۲" 
- image_path: "/assets/img/posts/PXJT-2.jfif" 
  title: "تصویر ۳" 
- image_path: "/assets/img/posts/PXJT-3.jfif" 
  title: "تصویر ۴" 
- image_path: "/assets/img/posts/PXJT-4.jfif" 
  title: "تصویر ۵" 
- image_path: "/assets/img/posts/PXJT-5.jfif" 
  title: "تصویر ۶" 
 
--- 
<div>
<div>
<p style="text-align: justify;">&laquo;قریه طیبه افوشته از قرای مدینه نطنز از توابع دارالامان اصفهان&raquo;[۱] که امروز یکی از محلات شهر نطنز به حساب می&zwnj;آید، دنیای پر رمز و رازی دارد. مجموعه&zwnj;ای که از سدۀ نهم هجری در افوشته به جا مانده است، دربردارندۀ گونه&zwnj;های غریبی از بناهاست و از همان گونه&zwnj;ها هم جز&nbsp;بخش&zwnj;هایی&nbsp; پر از ابهام ـ که پرسش ایجاد می&zwnj;کنند، اما پاسخ را به راحتی در اختیار نمی&zwnj;گذارندـ چیز زیادی باقی نیست. علاوه بر این آثار، از افرادی هم که در احداث مجموعه اثرگذار بوده&lrm;اند ردپای کم&zwnj;رنگی مانده که دنبال کردن&zwnj;شان اغلب به نقاطی کور و تاریک ی&zwnj;رسد.&nbsp;به&zwnj;ویژه که همین سرنخ&zwnj;ها&nbsp;و&nbsp;نشانه&zwnj;ها با باورهای اهالی درآمیخته و روایات و داستان&nbsp;پیرامون&zwnj;شان کم نیست.</p>
<p style="text-align: justify;">در مدتی که برای پایان&zwnj;نامه&zwnj;ام سعی داشتم بخش&zwnj;هایی از این کلاف در هم&zwnj;پیچیده را باز و نقاط مبهم آن را روشن کنم،[۲] نام برخی افراد اثرگذار در شکل&lrm;گیری مجموعه را پی گرفتم و دربارۀ برخی&zwnj;شان هم به نتایج جالبی رسیدم؛ اما در آن زمان و در فرصت محدودی که تا دفاع داشتم، دربارۀ تعدادی دیگر که بیشتر از گروه هنرمندان و صنعتگران بودند، اطلاعاتی به دست نیاوردم. تقریباً مطمئن شده بودم که از این افراد آثار دیگری وجود ندارد و نام و نشانی از ایشان باقی نمانده است. تا این که در مدت اخیر به امید یافتن ردی تازه، جست&zwnj;وجو را از سر گرفتم. کار را از یک کتیبۀ سرگردان در مجموعه آغاز کردم که در حال حاضر به دیوار هشتی حمام وصله شده و معلوم است که متعلق به حمام نیست (تصویر ۱). به گفتۀ حسین اعظم&zwnj;واقفی این کتیبه در گذشته بر روی یکی از جرزهای نیمه&zwnj;ویران بنای چهارصفه (مشهور به شربت&zwnj;خانه) نصب بوده است. پس از خرابی کامل آن جرز توسط اهالی، کاشی&zwnj;های کتیبه توسط پدر او (متولی وقت موقوفات در افوشته) گردآوری شده تا روزگاری به محل اصلی خود بازگردانده شود.[۳] بنابراین کتیبۀ فعلی بازمانده&zwnj;ای از یک کتیبۀ بزرگ&zwnj;تر و مفصل&zwnj;تر است و نگاهی به کتیبه هم این موضوع را تأیید می&zwnj;کند. زیرا برخلاف ضلع پایین و سمت چپ آن که حاشیه&zwnj;ای معین دارد، در دو ضلع دیگر حاشیه&zwnj;ای به چشم نمی&zwnj;خورد. بر روی زمینۀ لاجوردی کتیبه این جملات و عبارات نوشته شده است:</p>
<p style="text-align: justify;">سطر اول: &laquo;... ذَمَّته و کتابَته العبد الاقل زین العابدین بن محمد شیرازی&raquo;</p>
<p style="text-align: justify;">سطر دوم: &laquo;فی ۸۷۶&raquo;</p>
<p style="text-align: justify;">سطر سوم: &laquo;اسمعیل بن حسین بن حسن الحسینی کان الله له&raquo; و ذیل سطر سوم: &laquo;عمل غیاث کاشی&zwnj;تراش یزدی&raquo;[۴]</p>
<p style="text-align: justify;">متأسفانه سایر بخش&zwnj;های کتیبه از بین رفته است؛ اما همین عبارات باقی&zwnj;مانده اطلاعاتی در اختیار می&zwnj;گذراد. از جمله نشان می&zwnj;دهد که اسماعیل نوۀ تاج &lrm;الدین حسن حسینی[۵] (بانی و واقف ابنیۀ افوشته)، پس از وقف مجموعه و چه بسا پس از مرگ واقف در مجموعه اقداماتی کرده که البته از کم&zwnj;وکیف آن اطلاعی در دست نیست. به هر ترتیب احتمالاً این کتیبه برای ثبت اقدام او تهیه شده و در بنایی که مطابق وقف&zwnj;نامه از وقف مستثنی شده و به او انتقال یافته، نصب شده است. این کتیبه علاوه بر کمال &lrm;الدین اسماعیل، دو فرد دیگر را هم معرفی می&zwnj;کند: زین العابدین بن محمد شیرازی و غیاث کاشی&zwnj;تراش یزدی. در حین نگارش پایان&zwnj;نامه از کاشی&zwnj;تراش ردی نیافتم؛ اما از کاتب سرنخ&zwnj;هایی در دست بود. حسین اعظم&zwnj;واقفی به نقل از مقاله&zwnj;ای اشاره کرده بود که از کاتب شیرازی که نامش در کتیبه هست، یک قطعه به خط نستعلیق، نسخ و رقاع و نیز قرآنی در کتابخانۀ آستان قدس رضوی به جا مانده که در تاریخ&nbsp;۸۷۸ هجری قمری کتابت شده است.[۶] با خواندن مقاله متوجه شدم قطعه&zwnj;ای که اعظم&zwnj;واقفی از آن نام برده، نه یک قطعۀ معمولی که برگ پنجم از شانزده برگ مرقع امیر علیشیر نوایی است!</p>
<p style="text-align: justify;">&nbsp;نجیب مایل هروی نویسندۀ مقاله این شانزده برگ را به همراه تصاویرشان معرفی کرده و ذیل توضیحات برگ پنجم، نشانی قرآنی را هم که به خط کاتب شیرازی نوشته شده و در کتابخانۀ آستان قدس نگهداری می&zwnj;شود داده بود.[۷] آن موقع موفق نشدم مرقع، مصحف و امضای کاتب در آن&lrm;ها را پیدا کنم؛ اما اخیراً طی جست&zwnj;وجوهای دوباره، متوجه شدم که نام این قرآن را در فهرست کتاب&lrm; شاهکارهای هنری در آستان قدس رضوی ذکر شده است. در این کتاب ذیل عنوان قرآن شمارة&nbsp;۱۳۷ (تصویر ۲) ـ که همین نسخۀ مورد نظر است ـ نوشته شده بود که کاتب &laquo;زین العابدین بن محمد کاتب الشیرازی&raquo; کار کتابت این مصحف را به رسم خزانۀ &laquo;ابوالفتح مظفرالدین حسن بهادر خان&raquo; در جمادی&zwnj;الاول سال&nbsp;۸۷۶ هجری قمری به پایان رسانده و سپس &laquo;ابوالمظفر نورالدین جهانگیر&raquo; پادشاه گورکانی هند آن را وقف آستان امام هشتم شیعیان نموده است.[۸]</p>
<p style="text-align: justify;">در بین یکی دو صفحۀ ارائه شده در این کتاب، تصویری از امضای کاتب نبود. بنابراین با هدف یافتن اطلاعات بیشتر از جمله رقم کاتب، جست&zwnj;وجو را از سر گرفتم. حاصل این جست&zwnj;وجو تصویری با کیفیتِ پایین از یک صفحه از قرآن شامل آیۀ&nbsp;۲۵۲ سورۀ بقره بود که در پایین آن نام کاتب مورد نظر بدون هیچ تاریخی به چشم می&lrm;خورد: &laquo;کتبه العبد زین&lrm;العابدین بن محمد الکاتب عفا الله عنهما&raquo; (تصویر ۳). می&zwnj;دانستم که این صفحه مربوط به قرآن کتابخانۀ آستان قدس نیست؛ زیرا آن قرآن مُذَهّب و متَرجَم بود و تعداد سطورش نیز با سطور تصویر حاضر تفاوت داشت. اما مطمئن نبودم که این زین&lrm;العابدین بن محمد کاتب همان کاتبی باشد که دنبالش هستم. تا این که متوجه شدم شیلا بلر در کتاب خوشنویسی اسلامی، قرآنی را معرفی کرده که در سال&nbsp;۸۸۸ هجری قمری توسط زین&lrm;العابدین بن محمد کاتب شیرازی برای یعقوب&zwnj;بیگ آق&zwnj;قوینلو که خودش در خط رقاع مهارت داشته کتابت شده و ویژگی بارز آن مصحف این است که در هر یک از سطور صفحات آن، هر شش قلم از اقلام سته به چشم می&zwnj;خورد.[۹]</p>
<p style="text-align: justify;">تصویری که بلر از یک صفحه از قرآن با رقم کاتب ارائه کرده بود (تصویر ۴)، با تصویری که خود یافته بودم و آن هم امضای کاتب را دربرداشت آشکارا فرق می&zwnj;کرد؛ این بار نام کاتب به همراه تاریخ در پایان آیۀ&nbsp;۹۱ سورة آل&zwnj;عمران نوشته شده بود: &laquo;خدم بکتابته اقل خلق الله تعالی و احوجهم الی عفوه و غفرانه زین&lrm;العابدین بن محمد الکاتب الشیرازی عفا الله تعالی عنهما فی شهور سنه ثمان و ثمانین و ثمانمائه&raquo;. دو تصویر را مقایسه کردم و آن&zwnj;ها را با توضیح بلر مبنی بر این که کدام سطر به کدام قلم نوشته شده[۱۰]، تطبیق دادم. به این نتیجه رسیدم که هر دو برگ مربوط به یک مصحف است. از آن&lrm;جا که بلر معتقد بود قرآن برای یعقوب&zwnj;بیگ کتابت شده است، گمان کردم صفحۀ دیگری هم هست که در آن باید نام سفارش&zwnj;دهندۀ مصحف درج شده باشد. به همین دلیل و به امید دیدن نسخۀ کاملی از قرآن مورد نظر، به محل عکس در کتابخانۀ Chester Beatty که بلر نشانی آن را داده بود سر زدم؛ اما در کمال تعجب قرآنی با این مشخصات نیافتم.[۱۱] در جریان این جست&zwnj;وجو با صفحه&zwnj;ای از آرشیو Southeby&rsquo;s برخورد کردم که دربارۀ محل نگهداری این قرآن توضیحاتی داده بود.[۱۲] بر اساس این توضیحات چند صفحه از مصحف در آرشیوی که بلر نشانی داده بود و صفحاتی دیگر هم در خود مجموعة &nbsp;Southeby&rsquo;s نگهداری می&zwnj;شد.</p>
<p style="text-align: justify;">با تورق اوراقی که در مجموعه در دسترس قرار داشت، علاوه بر نسخۀ باکیفیت صفحۀ اول، دو عکس دیگر از صفحاتی با امضای کاتب پیدا شد. یکی از این صفحات شامل امضای کاتب و تاریخ&nbsp;۸۸۸ در پایان آیۀ&nbsp;۱۴۱ سورة بقره بود (تصویر ۵) و دیگری اطلاعاتی دربرداشت که گفته&zwnj;های بلر را تأیید می&lrm;کرد: &laquo;خدم بکتابته مستخلداً ایام الخلافه الحضره الخاقانیه الاعظمیه المظفریه الیعقوبیه علی قاطبه البریه ما تعاقب العدوه و العشیه اقل عبیده المتستفیض من الله ولی المواهب زین&lrm;العابدین بن محمد الکاتب عفاالله عنهما بمحمد و آله فی شهور سنه ثمان و ثمانین و ثمانمائه الهجریه النبویه الهلالیه ۸۸۸&raquo; (تصویر ۶). به بیان دیگر رقم کاتب دست&zwnj;کم در چهار صفحه از قرآن و هر بار با اطلاعاتی تازه درج شده بود. به این ترتیب مشخص شد که از زین&lrm;العابدین بن محمد کاتب شیرازی علاوه بر قطعه کتیبه&zwnj;ای که با بخت&zwnj;یاری در افوشته از نابودی جان به در برده و به جا مانده، برگ پنجم مرقع علیشیر نوایی و قرآن محفوظ در کتابخانۀ آستان قدس رضوی، اثر دیگری نیز هست که ظاهراً چندپاره شده و هر برگ آن در جایی نگهداری و حتی خرید و فروش می&zwnj;شود.</p>
<p style="text-align: justify;">اهمیت این مصحف در این است که نشان می&zwnj;دهد کاتب مورد نظر در هر دو کانون هنری نیمۀ دوم سدۀ نهم هجری یعنی دربار سلطان حسین بایقرا و سلطان یعقوب&zwnj;بیگ حضوری فعال داشته؛ اما در این میان سری هم به روستایی در مرکز ایران زده است! پرسش مهم این است که چرا و چطور گذر چنین کاتبی از دربار به افوشته افتاده است؟ آیا در این مجموعه نیز همچون مجموعۀ ایلخانی نطنز، انتخاب هنرمندان و صنعتگران و به&zwnj;طور کلی دست&zwnj;اندرکاران احداث مجموعه، متأثر از روابطی میان بانی و صاحب&zwnj;منصبان حکومت وقت است؟! پاسخ این پرسش با پیگیری سایر اسامی از خلال وقف&zwnj;نامه مجموعه و یک کتیبۀ دیگر در مجموعه تا اندازه&zwnj;ای روشن شده که در یادداشت&zwnj;های بعدی آن را پی می&zwnj;گیریم.</p>
<p style="text-align: justify;">&nbsp;</p>
<p style="text-align: justify;"><strong>منابع</strong></p>
<p style="text-align: justify;">&nbsp;اعظم&zwnj;واقفی، حسین. میراث فرهنگی نطنز. تهران: انجمن آثار و مفاخر فرهنگی، ۱۳۷۹.</p>
<p style="text-align: justify;">شیخ&zwnj;الحکمایی، عمادالدین. اسناد معماری ایران، دفتر اول. تهران: فرهنگستان هنر، ۱۳۸۸.</p>
<p style="text-align: justify;">مایل هروی، نجیب. &laquo;مرقع&zwnj;سازی در دوره تیموریان&raquo;. در: هنر و مردم، ش ۱۴۳ (تابستان ۱۳۵۳): ۳۳ تا ۴۷.</p>
<p style="text-align: justify;">ثابت&zwnj;نیا، علی. &laquo;شاهکارهای هنری در آستان قدس رضوی: منتخب قرآن&zwnj;های نفیس از آغاز تا سده نهم هجری قمری&raquo;. مشهد: مؤسسه آفرینش هنری آستان قدس رضوی و کتابخانه مرکزی استان قدس رضوی، ۱۳۹۱.</p>
<p style="text-align: justify;">بلر، شیلا. خوشنویسی اسلامی. ترجمه ولی&zwnj;الله کاووسی. تهران: فرهنگستان هنر، ۱۳۹۷.</p>
<p dir="ltr" style="text-align: justify;">Blair, Sheila. Islamic Calligraphy. Edinburgh: University of Edinburgh, 2006.</p>
<p style="text-align: justify;">&nbsp;</p>
<p style="text-align: justify;">&nbsp;</p>
</div>
</div>
<div style="text-align: justify; padding-right: 40px;"><span style="font-size: 10pt;">۱. افوشته در وقف&lrm;نامه موقوفات سید حسن واقف با این عبارت معرفی شده است؛ نک: عمادالدین شیخ&zwnj;الحکمایی، اسناد معماری ایران (دفتر اول)، ص ۳۹.</span></div>
<div style="text-align: justify; padding-right: 40px;"><span style="font-size: 10pt;">۲. این پایان&zwnj;نامه با عنوان &laquo;بازشناسی مجموعۀ افوشته با تکیه بر وقف&zwnj;نامه و شواهد باقی&zwnj;مانده&raquo; در سال ۱۳۹۷ به راهنمایی خانم دکتر نیلوفر ملک و آقای دکتر حمیدرضا جیحانی در دانشگاه هنر اصفهان دفاع شده است.</span></div>
<div style="text-align: justify; padding-right: 40px;"><span style="font-size: 10pt;">۳. حسین اعظم&zwnj;واقفی، میراث فرهنگی نطنز، ص ۷۱.</span></div>
<div style="text-align: justify; padding-right: 40px;"><span style="font-size: 10pt;">۴. همان، ص ۷۲.</span></div>
<div style="text-align: justify; padding-right: 40px;"><span style="font-size: 10pt;">۵. نام اسماعیل در دو بخش از وقف&zwnj;نامه که به تعیین مستثنیات وقف و سهم اولادی اختصاص دارد ذکر شده است. نخست به صورت &laquo;سبط شریف او واقف امیر کمال&zwnj;الدین اسماعیل&raquo; و بار دیگر به صورت &laquo;سید کمال المله و الدین اسمعیل و سید ظهیر المله و الدین نورالله و سید شمس&lrm;الدین محمد فرزندان جناب سیادت ایاب رفعت مآب ... سید شرف المله و الدین حسین بن عالیجناب واقف مشارالیه...&raquo; و هر دو ذکر نشان می&zwnj;دهد که او نوۀ واقف بوده است؛ برای اطلاعات بیشتر نک: عمادالدین شیخ&zwnj;الحکمایی، اسناد معماری ایران (دفتر اول)، ص ۳۹ و ۴۴.</span></div>
<div style="text-align: justify; padding-right: 40px;"><span style="font-size: 10pt;">۶. حسین اعظم&zwnj;واقفی، میراث فرهنگی نطنز، ص ۷۲.</span></div>
<div style="text-align: justify; padding-right: 40px;"><span style="font-size: 10pt;">۷. نک: نجیب مایل هروی. &laquo;مرقع&zwnj;سازی در دورۀ تیموریان&raquo;، ص ۳۸.</span></div>
<div style="text-align: justify; padding-right: 40px;"><span style="font-size: 10pt;">۸. نک: علی ثابت&zwnj;نیا. شاهکارهای هنری در آستان قدس رضوی: منتخب قرآن&zwnj;های نفیس از آغاز تا سده نهم هجری قمری، ص ۲۱۴.</span></div>
<div dir="ltr" style="text-align: justify; padding-left: 40px;"><span style="font-size: 10pt;">9. Sheila Blair. Islamic Calligraphy, p. 268-270</span></div>
<div style="text-align: justify; padding-right: 40px;">
<p style="padding-right: 40px;"><span style="font-size: 10pt;">&nbsp;این کتاب توسط ولی&zwnj;الله کاووسی ترجمه و در سال&nbsp;۱۳۹۷ توسط انتشارات فرهنگستان هنر به چاپ رسیده؛ اما در این نوشتار از نسخۀ&nbsp;اصلی کتاب استفاده شده است.</span></p>
</div>
<div style="text-align: justify; padding-right: 40px;"><span style="font-size: 10pt;">۱۰. بلر در توضیح تصویر یک صفحه از قرآن به خط کاتب شیرازی، خطوط شش&zwnj;گانه را این چنین مشخص کرده است: سطر اول محقق، سطر دوم نسخ، سطر سوم نسخ نزدیک به رقاع، سطر چهارم ثلث، سطر پنجم و ششم ریحان و سطر هفتم توقیع. نک:</span></div>
<div style="text-align: justify; padding-right: 40px;">
<p style="padding-right: 40px;"><span style="font-size: 10pt;">Sheila Blair. Islamic Calligraphy, p. 269.</span></p>
</div>
<div style="text-align: justify; padding-right: 40px;"><span style="font-size: 10pt;">۱۱. مشخصات این مصحف توسط شیلا بلر این&lrm;طور ذکر شده است:</span></div>
<div style="text-align: justify; padding-right: 40px;">
<p style="padding-right: 40px;"><span style="font-size: 10pt;">Page with the colophon from a thirty-volume Koran manuscript transcribed by Zayn al-Abidin ibn Muhammad al-Shirazi for the Aqqoyunlu ruler Ya&rsquo;qub Beg in 888/1483-84. Dublin, CBL, ms. 1502, fo. 24b.</span></p>
<p style="padding-right: 40px;"><span style="font-size: 10pt;">و نشانی کتابخانه مزبور: <a href="https://chesterbeatty.ie/" target="_blank" rel="noopener">https://chesterbeatty.ie/</a></span></p>
<p style="padding-right: 40px;"><span style="font-size: 10pt;">&nbsp;نسخه یادشده در این آرشیو وجود ندارد یا برای مشاهده در دسترس نیست.</span></p>
</div>
<div style="text-align: justify; padding-right: 40px;"><span style="font-size: 10pt;">۱۲. نشانی این صفحه:</span></div>
<div style="padding-right: 40px;">
<p style="text-align: justify; padding-right: 40px;"><span style="font-size: 10pt;"><a href="http://asmaneh.com/%20https:/www.sothebys.com/en/buy/auction/2019/the-shakerine-collection-calligraphy-in-qurans-and-other-manuscripts/an-illuminated-quran-juz-ii-copied-by-zayn-al" target="_blank" rel="noopener">https://www.sothebys.com/en/buy/auction/2019/the-shakerine-collection-calligraphy-in-qurans-and-other-manuscripts/an-illuminated-quran-juz-ii-copied-by-zayn-al</a></span></p>
</div>
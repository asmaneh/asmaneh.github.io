--- 
title: "لاجورد فرنگی در ابرقو" 
authors: karimi 
types: blog 
featured: false
featureImg: "/assets/img/posts/fpq3.jpg" 
slug: fpq3 
gallery: 
- image_path: "/assets/img/posts/fpq3.jpg" 
  title: "لاجورد فرنگی در ابرقو" 
- image_path: "/assets/img/posts/fpq3-1.jpg" 
  title: "تصویر ۱" 
- image_path: "/assets/img/posts/fpq3-2.jpg" 
  title: "تصویر ۲" 
- image_path: "/assets/img/posts/fpq3-3.jpg" 
  title: "تصویر ۳" 
 
--- 
<p>در سمت چپ ایوان قبلۀ مسجد جامع ابرقو، زیر یک طاق چهاربخشی (به ابعاد یک مربع حدودا ۳ در ۳ متر) و دو طاقنمای دوسوی این قسمت، تزیینات نقاشی بسیار ظریفی وجود دارد که در نگاه نخست تک&zwnj;رنگ و تکرار&zwnj;شونده، و به شکل نقوش مهری به نظر می&zwnj;رسد (تصویر ۱). نقوش بر زمینۀ سفید روی سیمگل به رنگ&zwnj;های آبی تیره، آبی کم&zwnj;رنگ، سبز و قرمز اجرا شده&zwnj;اند. با نگاهی دقیق&zwnj;تر آثاری از طلاچسبان نیز روی بدنه باقی است. با برداشت دقیق نقوش، مهری و تکرار شونده نبودن و حتی بداهه بودن نقوش در برخی قسمت&zwnj;ها قابل اثبات است. در بخش&zwnj;هایی از نقش به خطوط اتصال و تقارنی برمی خوریم که نشان خط&zwnj;اندازی اولیه برای نظم دادن به نقوش اجرا شده است. بر روی سطح سفیدکاری شده تقسیم&zwnj;بندی اولیه انجام شده و سپس نقوش بر مبنای محل تعیین شده اجرا شده&zwnj;اند.</p>
<p>گرچه سندی مبنا بر قدمت این آثار در خود بنا موجود نیست، مشابه این نقوش را در بناهای دیگری می توان یافت. نمونۀ دیگر این نوع تزیین در نقاشی&zwnj;های مدرسه غیاثیۀ خرگرد (۸۴۶ هجری) دیده می&zwnj;شود( تصویر ۲) . البته در آن نمونه گرچه شباهت رنگ&zwnj;ها وجود دارد، نقوش آبی درون تقسیمات شبکۀ قوس&zwnj;ها و مقرنس&zwnj;ها آمده و در ترکیب با تقسیمات ریز گچی است. از دیگر نمونه&zwnj;های کاربرد رنگ آبی روی سفید برای نقاشی بنا، تزیینات درون بقعۀ قاضی&zwnj;زادۀ رومی (حدود839 هجری) از مجموعۀ شاه&shy; زنده در سمرقند است (تصویر۳). در این بنا نیز نقوش سفید روی زمینۀ آبی البته به همراه نقاط طلایی وجود دارد. نمونه&zwnj;های مشابه نقاشی تزیینی سفید و آبی روی بناها را اما در نگاره&zwnj;های باقی&zwnj;مانده در نسخ خطی دورۀ تیموری می توان یافت. در این نگاره&shy;ها گاه بنایی در پس&shy;زمینۀ اثر دیده می &shy;شود که با نقاشی آبی روی زمینۀ سفید تزیین شده است.</p>
<p>در بررسی توماس لنتز در مورد دیوارنگاری تیموری[۱] نیز بر همین اسناد مکتوب از دیوارنگاری و بازنمایی فضاهای معماری تزیین شده تاکید شده است. لنتز بر تاثیر فرهنگ و هنر شرق دور و چین در این دوران بر نقشمایه&zwnj;های دیوارنگاری صحه می&zwnj;گذارد و نقوش تک&zwnj;رنگ و ظریف نقاشی&zwnj;ها و سرامیک&zwnj;های سفیدآبی وارداتی از چین به ایران در دوران مغول را منبع الهامی برای شکل&zwnj;گیری نقوش این چنینی می&zwnj;داند (Lentz,254). با نظر به این بررسی&shy;ها می&shy;توان نقاشی&shy;های مسجد جامع ابرقو را هم به قرن نهم هجری نسبت داد.</p>
<p>پس از آزمایش&shy; های مختلف روی نمونه رنگ برداشت شده از این نقاشی&shy;ها، مواد خام رنگی به کار رفته در این نقاشی&shy;ها به این صورت شناسایی شد:</p>
<p>رنگ سفید زمینه هونتیت یا گل سفید است که به احتمال زیاد از معادن خود منطقه به دست امده است. همراهی ترکیب اگزالات کلسیم احتمالا حاصل از واکنش رنگدانه با بست پروتئینی مخلوط با آن نکتۀ جذاب دیگری در این بررسی بود. رنگ سبز آتاکامیت یا کلرید قلیایی مس است که در واقع نوعی از زنگار ایرانی است. این رنگ تا به حال در چند بنای دیگر بررسی شده در ابرقو و شهرهای دیگر نیز شناسایی شده است. رنگ قرمز اجرا شده بر روی لایه&zwnj;های آبی حاصل رنگدانۀ سرنج یا قرمز سرب است که سابقۀ طولانی در نقاشی ایرانی دارد.</p>
<p>در نقاشی&shy; ها دو نوع رنگ آبی شناسایی شد. یکی از رنگدانه&shy; ها لاجورد طبیعی است. نزدیکی جغرافیایی ایران با منطقۀ بدخشان در افغانستان امروز که معادن لاجورد آنجا از گذشتۀ دور شناخته شده بود، سبب &zwnj;شده که مرسوم&zwnj;ترین رنگدانۀ آبی نقاشی ایرانی لاجورد طبیعی باشد. رنگدانۀ آبی دیگر اسمالت[۲] یا لاجورد فرنگی است. لاجورد فرنگی در واقع خرده&shy; های شیشه &shy;ای رنگ&shy; شده با ترکیبات کبالت در ساختار شیشۀ پتاسیمی است که در کاشی&shy; سازی ایرانی و ساخت لعاب کاربرد داشته است. میزان اکسیدکبالت در این رنگدانه بیش از میزانی است که معمولا در شیشۀ آبی رنگ دیده می&zwnj;شود تا در هنگام پودر شدن رنگ آبی آن حفظ شود. این رنگدانه در تاریخ نقاشی اروپای قرون پانزدهم تا هجدهم میلادی یه عنوان جایگزین ارزانی برای لاجورد گرانبها مرسوم بوده و در نقاشی&zwnj;های زیادی از این دوره شناسایی شده است[۳].</p>
<p>یافت شدن اسمالت در ابرقو از آن جهت اهمیت دارد که گزارشی از شناسایی آن در نمونه &shy;های تاریخی درون ایران وجود ندارد. در مدخل کبالت از دانشنامۀ ایرانیکا[4] مطالبی آمده است و تصریح شده که هیچ نمونه&zwnj;ای از کاربرد اسمالت در ایران به عنوان رنگدانه موجود نیست. بررسی&shy;های انجام شده بر روی این نمونه نشان می&shy; دهد که رنگ مذکور منشا بومی دارد و مواد خام سازندۀ آن احتمالا از معادن کبالت قمصر تهیه شده است.</p>
<p>نتایج مفصل این پژوهش را در مقالۀ زیر می توانید ببینید:</p>
<p dir="ltr">Holakooei, P., &amp; Karimy, A. H. (2015). Micro-Raman spectroscopy and X-ray fluorescence spectrometry on the characterization of the Persian pigments used in the pre-seventeenth century wall paintings of Masjid-i Jāme of Abarqū, central Iran. Spectrochimica Acta Part A: Molecular and Biomolecular Spectroscopy, 134, 419-427.</p>
<p dir="ltr"><br />[1]- Lentz, T. W. (1993). Dynastic Imagery in Early Timurid Wall Painting. Muqarnas, 10, 253-265.<br />[2] - Smalt</p>
<p>[۳] - برای اطلاع بیشتر در این مورد نک:</p>
<p dir="ltr">Jonynaite D.,Senvaitiene J.,Beganskiene A.,Kareiva A.(2010) Spectroscopic analysis of blue cobalt smalt pigment, Vibrational Spectroscopy,Volume 52, Issue 2, Pages 158&ndash;162.</p>
<p dir="ltr">M&uuml;hlethaler, B., and J.Thissen(1993) Smalt. In Artists&rsquo; pigments: A handbook of their history and characteristics, vol. 2, ed.AshokRoy. Washington, D.C.: National Gallery of Art. 113&ndash;30.<br />[4]- West FitzHugh E.and Floor W. M.(1992) Cobalt in: Encyclopedia Iranica, Vol. V, Fasc. 8, pp. 873-875.</p>
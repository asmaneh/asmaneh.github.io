--- 
title: "یادداشتی بر کتاب «معماری و اندیشۀ نقادانه»" 
authors: bank 
types: blog 
tags: کتاب,معماری و اندیشۀ نقادانه,کتاب معماری و اندیشۀ نقادانه,افرا بانک,تاریخ معماری,آسمانه,مطالعات معماری ایران,وین اتو 
featured: false
slug: kHfWE 
excerpt: "معماری و اندیشۀ نقادانه۱ كتابی است دربارۀ نقد معماری. اولین و مهم‌ترین ویژگی این كتاب، موضوع  كمیاب آن است، كه یقیناً بر كسانی كه علاقه‌مندند با ماهیت نقد آشنا شوند و در حوزۀ مباحث نظری به آن می‌پردازند امری آشكار است۲. دومین خصوصیت مهم كتاب آن است كه توسط یك معمار، دقیق‌تر بگوییم یك معلّم معماری۳، مشخصاً دربارۀ نقد آثار معماری نوشته شده است. " 
--- 
<div>
<div style="text-align: justify;">
<p style="text-align: justify;">معماری و اندیشۀ نقادانه۱&nbsp;كتابی است دربارۀ نقد معماری. اولین و مهم&zwnj;ترین ویژگی این كتاب، موضوع &nbsp;كمیاب آن است، كه یقیناً بر كسانی كه علاقه&zwnj;مندند با ماهیت نقد آشنا شوند و در حوزۀ مباحث نظری به آن می&zwnj;پردازند امری آشكار است۲. دومین خصوصیت مهم كتاب آن است كه توسط یك معمار، دقیق&zwnj;تر بگوییم یك معلّم معماری۳، مشخصاً دربارۀ نقد آثار معماری نوشته شده است. بنابراین در میان بسیاری از متون دیگری كه به نقد ادبی، سینمایی یا هنرهای تجسمی اختصاص دارند از معدود متونی است كه به زمینۀ محدود و مشخص معماری می&zwnj;پردازد، و دیدگاه یك معمار را در این باره بیان می&zwnj;دارد. این در حالی است كه موضوع نقد در ادبیات و سایر رشته&zwnj;های هنری در بسیاری موارد مبنای استدلال&zwnj;ها و نتیجه&zwnj;گیری&zwnj;های مؤلف قرار گرفته &zwnj;است؛ به این ترتیب وی توانسته به خوبی پیوند موجود میان معماری و دیگر رشته&zwnj;های هنری و ادبی را آشكار كند و از آن بهره گیرد. سومین نكته این است كه كتاب، مملو از مثال&zwnj;های نقد معماری است؛ پس علی&zwnj;رغم تذكرات متعدد نویسنده دربارۀ كمبود منابع نقد، این كتاب گنجینۀ ارزشمندی از مصادیق نقد معماری در اختیار خوانندگان قرار می&zwnj;دهد، آنان را با منتقدانی آشنا می&zwnj;كند كه به شكلی حرفه&zwnj;ای یا غیر&zwnj;حرفه&zwnj;ای به نقد معماری مشغول بوده&zwnj;اند، تصویری از جایگاه واقعی نقد معماری را در میان اهالی مغرب&zwnj; زمین پیش چشم می&zwnj;آورد، و به طور ضمنی منابع فراوانی برای جستجوگران این زمینه مهیا می&zwnj;سازد. و بالاخره، چهارمین ویژگی كتاب آن است كه پس از گذشت قریب به سی سال از انتشار، ترجمۀ فارسی آن در اختیار خوانندگان فارسی&zwnj;زبان قرار گرفته و امكان استفادۀ آسان&zwnj;تر از مطالب این كتاب را برای آنان فراهم ساخته است. این همه، انگیزۀ نگارش این یادداشت مختصر بر كتابی است كه خواندن آن یقیناً بهرۀ زیادی به خوانندۀ علاقه&zwnj;مند می&zwnj;رساند. &nbsp;</p>
<br />
<p style="text-align: justify;">صحبت از هر كتاب ترجمه شده&zwnj;ای، محتاج آن است كه اولاً ، محتوای كتاب شناسانده شود؛ ثانیاً، كیفیت ترجمه معلوم گردد. بر همین اساس، آنچه در ادامه می&zwnj;آید به این نحو منظم شده است: در بخش ابتدایی و اصلی این یادداشت، محتوای كتاب توصیف می&zwnj;شود، در بخش دوم نكاتی دربارۀ محتوای كتاب ارائه می&zwnj;شود ، ودر پایان نیز ترجمه و نشر كتاب به طور مختصر موضوع بحث قرار می&zwnj;گیرد.</p>
<br />
<p style="text-align: justify;"><strong>بخش اول: محتوای كتاب</strong></p>
<br />
<p style="text-align: justify;">كتاب، حاوی یك بخش مقدماتی، بدنۀ اصلی و یك بخش پایانی است. علاوه بر این سه، در نسخۀ ترجمه شده، &laquo;سخن ناشر&raquo; و &laquo;مقدمۀ مترجم&raquo; هم در شروع آمده ؛ كه در آنها مطابق آنچه معمول است، توضیحاتی درمورد انگیزۀ تهیه، ترجمه و نشر كتاب، نكاتی در معرفی نویسنده، اطلاعاتی مربوط به روال شكل گرفتن این كتاب، سخنانی دربارۀ ترجمۀ كتاب و امثال آن آمده است. در انتهای كتاب نیز یك &laquo;كتابشناسی&raquo; مفصل و &laquo;نمایه&raquo; دیده می&zwnj;شود. &nbsp;</p>
<br />
<p style="text-align: justify;">و اما مطالب اصلی كتاب، خود در قالب هشت فصل تنظیم شده&zwnj;اند. در دو فصل ابتدایی (مقدماتی)، یعنی &laquo;مقدمۀ مؤلف&raquo; و &laquo;نقد&raquo;، زمینۀ ورود به بحث فراهم شده است. سپس در سه فصل ابتدایی بدنۀ اصلی، یعنی &laquo;نقد معیاری&raquo;، &laquo;نقد تفسیری&raquo; و &laquo;نقد توصیفی&raquo;، نویسنده به شرح انواع نقد براساس نظمی كه خود او استنباط كرده است می&zwnj;پردازد. پس از آن &laquo;بلاغت زبان نقد&raquo; و &laquo;عرصه&zwnj;های حضور نقد&raquo; می&zwnj;آید؛ كه توضیحاتی است در حواشی نقد معماری برای شناسایی بهتر آن. و آخرین بخش (بخش پایانی) ،&laquo;پایان نقد&raquo;، یا بیانیۀ نویسنده در مورد نقد معماری است.</p>
<br />
<p style="text-align: justify;">الف ـ بخش مقدماتی</p>
<br />
<p style="text-align: justify;">در &laquo;مقدمۀ مؤلف&raquo;، ابتدا &laquo;وِین اَتو&raquo; دلایلی را كه موجب شده&zwnj;اند تا تحقیقی را در زمینۀ نقد معماری انجام دهد و منتشر كند بیان كرده&zwnj; است&nbsp;۴. این دلایل عبارتند از :</p>
<br />
<p style="text-align: justify;">- &nbsp;مهجور بودن نقد معماری</p>
<br />
<p style="text-align: justify;">- &nbsp;حضور نقد معماری در نشریات و جراید به طور مستمر</p>
<br />
<p style="text-align: justify;">- &nbsp;حضور پررنگ نقد در آموزش معماری</p>
<br />
<p style="text-align: justify;">- &nbsp;بی&zwnj;اعتنایی جامعه به نقش مؤثر نقد معماری در بهبود كیفیت محیط دست&zwnj;ساخته</p>
<br />
<p style="text-align: justify;">در ادامۀ این بحث معلوم می&zwnj;شود كه &laquo; ... پیام اصلی این تحقیق این است كه منتقدین باید بیشتر آینده&zwnj;نگر و عاقبت&zwnj;اندیش و كمتر سیاستمدار و فرصت&zwnj;طلب باشند. 5&raquo;. این پیام، كه بسیار كلی و بیشتر شبیه به یك پند اخلاقی است، برای آنكه متحقق شود می&zwnj;باید كه شكل روشن&zwnj;تری به خود بگیرد و به ارائۀ راه&zwnj;حلی عملی در نقد بیانجامد. اما نویسنده در همینجا متذكر می&zwnj;شود كه:&laquo; با وجودی كه در این مرحله از تحقیق، بیان فرضیه&zwnj;ای صریح الزامی است اما هدف اصلی، ایجاد شفافیت در مورد مقولۀ نقد می&zwnj;باشد.۶&raquo;. پس با تعیین مقصدی نزدیك&zwnj;تر و قابل حصول&zwnj;تر، وی، هدف تحقیق را تبیین شیوه&zwnj;های نقد و شناساندن ابزار آن می&zwnj;شمرد، و ارائۀ تعریف نقد درست را در حد&zwnj;ّ بیان آرزوهایش رها می&zwnj;سازد و آن را به فرصت دیگری موكول می&zwnj;&zwnj;كند.</p>
<br />
<p style="text-align: justify;">نویسندۀ كتاب در همین بخش تعریفی هم از نقد ارائه می&zwnj;كند، و هرگونه واكنش نسبت به اثر معماری را &laquo;نقد&raquo; آن اثر می&zwnj;شمارد۷. نگاه او به نقد، طبق اظهار خودش، كل&zwnj;نگر است و برای این امر دلایلی دارد. اول آنكه، نقد معماری تنها توسط بخش خاصی از جامعه انجام نمی&zwnj;شود وهمۀ گروه&zwnj;ها، از جمله استفاده&zwnj;كنندگان غیرمتخصص از آثار معماری نیز&nbsp; به نوبۀ خود به كار نقد مشغولند، و از آنجا كه منتقدان حرفه&zwnj;ای در هیچ مدرسه&zwnj;ای تربیت نمی&zwnj;شوند، پس این شغل منحصر به افراد خاصی نیست. دوم آنكه، نقد&zwnj;های رسمی و حرفه&zwnj;&zwnj;ای چندان پرشمار نیستند و اساساً نقد معماری به نوشته&zwnj;های انتقادی محدود نمی&zwnj;گردد، بلكه برای آن از انواع بیان استفاده می&zwnj;شود؛ از جمله بیان تصویری. و بالاخره، آخرین دلیل وی اعتقاد شخصی او مبنی بر این است كه با برشمردن انواع واكنش&zwnj;ها در مقابل آثار معماری در زمرۀ نقد و&laquo;... فروریختن دیوارهای جداكننده مابین دسته&zwnj;های مختلف یك طبقه&zwnj;بندی مشخص ، [می&zwnj;توان] به بینش رضایت&zwnj;بخش و جدیدی دست یافت. ... هیچ تفاوت آشكاری، یا حداقل هیچ مرز مشخصی، میان فعالیتهای هنری، انتقادی یا عملی وجود ندارد. همۀ این فعالیتها را می&zwnj;توان پس از تطبیق با یكدیگر و حذف موارد مشترك، واكنش&zwnj;های هدفدار نامید .۸&raquo;</p>
<br />
<p style="text-align: justify;">اَتو، در خلال بحثی كه در تأیید جامعیت نقد می&zwnj;كند، نظریۀ بسیار مهمی را نیز دربارۀ ارتباط بسیار نزدیك نقد، آموزش و طراحی معماری مطرح می&zwnj;كند، و برای آن از گفتۀ منتقد معروف ادبی، نورتروپ فرای، شاهد مثال می&zwnj;آورد: &laquo; " تعلیم یا تعلّم ادبیات غیرممكن است، آنچه می&zwnj;توان یاد داد یا یاد گرفت، نقد است"۹&raquo; . تذكر گذرا، اما بسیار مهم اتو بار دیگر به نقش مؤثر نقد در بهبود كیفیت طراحی معطوف است. در ضمن تذكر او &nbsp;می&zwnj;تواند منشاء تحقیقات مفصل و شكل&zwnj;گیری نظریات مهم آموزش معماری نیز باشد.<br />&nbsp;بدین ترتیب در &laquo;مقدمۀ مؤلف&raquo;&nbsp; مقدمات ورود به بحث، همچون ارائۀ تعاریف، بیان اهمیت و جایگاه نقد، بیان فواید پرداختن به نقد و اهدافی كه در كتاب دنبال می&zwnj;شود، مهیا شده است. اما نویسنده این مباحث را در همینجا تمام نمی&zwnj;كند و بار دیگر در فصل بعدی، یعنی &laquo;نقد&raquo;، به طور مفصل به آنها توجه می&zwnj;كند.</p>
<br />
<p style="text-align: justify;">اولین موضوعی كه در فصل &laquo;نقد&raquo; به آن توجه می&zwnj;شود، جایگاه نقد ، یا همان موقعیت&zwnj;هایی است كه در آنها نقد اتفاق می&zwnj;افتد. اتو، جایگاه&zwnj;های مختلف نقد را به این شكل دسته&zwnj;بندی می&zwnj;كند:</p>
<br />
<p style="text-align: justify;">- &nbsp;مقالات انتقادی، تفاسیر و ارزیابی&zwnj;های نشریات و ماهنامه&zwnj;های تخصصی و غیر تخصصی</p>
<br />
<p style="text-align: justify;">- &nbsp;تاریخ&zwnj;نگاری</p>
<br />
<p style="text-align: justify;">- &nbsp;آموزش طراحی در مدارس معماری</p>
<br />
<p style="text-align: justify;">- &nbsp;طراحی معماری&nbsp;</p>
<br />
<p style="text-align: justify;">فایدۀ نقد، موضوع بعدی است؛ و نویسنده بار دیگر فایدۀ نقد را نقش روشنگرانۀ آن برای جامعه و ارتقای كیفیت محیط دست&zwnj;ساخته برمی&zwnj;شمرد . شناخت شیوه&zwnj;های نقد ـ كه هدف تحقیق است ـ &laquo;... باعث می&zwnj;شود كه نقد، از وسیله&zwnj;ای برای تهدید كردن و ترساندن به ابزاری برای تولید كارهای بهتر تبدیل شود.۱۰&raquo;.</p>
<br />
<p style="text-align: justify;">پس از آن، دیدگاه نویسنده یا محقق در باب نقد شرح می&zwnj;شود. اتو معتقد است برای آنكه بتوانیم نقد را در جایگاه درست خود قرار دهیم باید &laquo;... نقد را به چشم یك رفتار بنگریم، نه یك قضاوت.۱۱&raquo;. این دیدگاه، در بخش قبل نیز مطرح شده بود؛ آنجا كه نویسنده همگان را به نگاهی كل&zwnj;نگر به موضوع نقد فرا می&zwnj;خواند.</p>
<br />
<p style="text-align: justify;">پس از توضیح مختصری دربارۀ ساختار فصل&zwnj;های بعدی كتاب، نویسنده، چند نكته را متذكر می&zwnj;شود. اول آنكه، بهتر است شیوۀ نقد را ابزار كار منتقد، و آن را از نیت وی جدا بدانیم۱۲. دوم، بدانیم كه &laquo;... نقد بیش و پیش از هرچیز وابسته به شخص منتقد است، نه به پدیدۀ مورد نقد.۱۳&raquo; . سوم آنكه، بدانیم &laquo;... نقد تنها یك جریان منفی ... نیست، بلكه ممكن است مثبت یا حتی بی&zwnj;طرف باشد.۱۴&raquo;. تلقی نقد به مثابه یك رفتار انسانی و آگاهی از این امر كه نقد متأثر از شخص منتقد و جهان&zwnj;بینی و آرا و عقاید او است، و هدف از آن هم همیشه حمله و تخطئه نیست، به ما كمك می&zwnj;كند كه در مقابل آن سپر بیاندازیم و با دقت در محتوا، به تجربه&zwnj;آموزی مشغول شویم. با این تذكرات، اتو می&zwnj;كوشد همچنانكه منتقد را به آداب درست نقد دعوت می&zwnj;كند، مخاطب را نیز با او آشتی دهد؛ اگر چنانكه اتو می&zwnj;خواهد، شیوه&zwnj;های نقد را تنها ابزار كار منتقدین و بازی&zwnj;های آنان برای ابراز عقیده بدانیم ممكن است در اغلب مواقع به جای دفاع كردن و دلسرد شدن به تأمل در محتوای نقد مشغول شویم و بالاخره قبول كنیم كه چوب منتقدین هم ـ همچون معلمین ـ گل است!</p>
<br />
<p style="text-align: justify;">بدین ترتیب با معلوم شدن دیدگاه و موضع نویسنده در باب نقد ، تنها این سؤال باقی می&zwnj;ماند كه &laquo;... براستی چه نوع اظهارنظرهایی در ردۀ نقد قرار می&zwnj;گیرند؟&zwnj; نقد به طور كلی شامل مواردی نظیر: ارزیابی، تفسیر و توصیف كردن است.۱۵&raquo;، و همۀ انواع نقد را زیرمجموعه&zwnj;های این سه دستۀ كلی می&zwnj;شمارد. &nbsp;سه فصل بعدی كتاب، با عناوین&laquo;نقد معیاری&raquo;، &laquo;نقد تفسیری&raquo; و &laquo;نقد توصیفی&raquo;، به شرح كامل این سه دسته و زیر مجموعه&zwnj;های آنها اختصاص دارد.&nbsp;۱۶</p>
<br />
<p style="text-align: justify;">ب ـ بدنۀ اصلی</p>
<br />
<p style="text-align: justify;">با رسیدن به فصول مربوط به شیوه&zwnj;های نقد، تازه داستان اصلی كتاب آغاز می&zwnj;شود. نویسنده در این سه فصل هر یك از دسته&zwnj;های اصلی و سپس زیرمجموعه&zwnj;های آنها را با صبر و تأنی توضیح می&zwnj;دهد، و برای هر یك از&nbsp;محتوای این سه بخش، پیش از این مفصلاً در مقالۀ دیگری و در جای دیگر مورد بررسی قرار گرفته است۱۸؛ لذا بهتر است به جای تكرار مطالب ، خواننده را به مطالعۀ آن دعوت كرد. تنها از آن رو كه رشتۀ سخن نگسلد، خلاصه&zwnj;ای از تعاریف كتاب دربارۀ شیوه&zwnj;های نقد &nbsp;به ترتیب زیر می&zwnj;آید:</p>
<br />
<p style="text-align: justify;">1 ـ نقد معیاری، نقدی است كه در آن منتقد اثر معماری را براساس &laquo;معیاری&raquo; می&zwnj;سنجد . این معیار ممكن است نظری یا عینی باشد، از نظریات معماری و معتقدات منتقد سرچشمه گرفته شده باشد یا از درون خود اثر استخراج شده باشد؛ اما به هرحال، غالباً مورد توافق و مقبول منتقد است. زیرمجموعه&zwnj;های این شیوه از نقد عبارتند از :</p>
<br />
<p style="text-align: justify;">- &nbsp;نقد نظریه&zwnj;ای؛ كه در آن معیار سنجش، نظریه&zwnj;های كلی معماری است، همچون &laquo;تزئین جنایت است&raquo;. منتقد میزان التزام اثر را به نظریه&zwnj;ای كه آن را راه صلاح می&zwnj;داند، می&zwnj;سنجد۱۹.</p>
<br />
<p style="text-align: justify;">- &nbsp;نقد منظومه&zwnj;ای؛ كه در آن ارزیابی اثر براساس معیارهای كلی انجام می&zwnj;شود؛ همچون معیارهای سه&zwnj;گانۀ ویتروویوسی ، یعنی &laquo; راحتی، استحكام و سرور&raquo;. در حالتی خاص ممكن است معیار سنجش ، نظمی باشد كه از درون خود اثر ظاهر می&zwnj;شود . منتقد ، میزان وفاداری معمار به آن نظم را در موضوع نقد می&zwnj;سنجد۲۰. &nbsp;</p>
<br />
<p style="text-align: justify;">- &nbsp;نقد گونه&zwnj;ای؛ كه در آن معیار سنجش، خصوصیات مشتركی است كه آن گونۀ خاص از بنا یا فضای طراحی شده می&zwnj;باید داشته باشد، همچون خصوصیات مشترك میان مدارس یا بیمارستان&zwnj;ها۲۱. &nbsp;&nbsp;&nbsp;&nbsp;&nbsp;</p>
<br />
<p style="text-align: justify;">- &nbsp;نقد كمـّی؛ كه در آن معیار سنجش، اعداد و ارقام است. در این نوع نقد، كاركرد اجزای مختلف بنا و حتی كیفیت فضا نیز به اتكای معیارهای عددی و ضوابط كمـّی سنجیده می&zwnj;شود۲۲.</p>
<br />
<p style="text-align: justify;">2 ـ نقد تفسیری ، نقدی است كه براساس تفسیر شخصی منتقد شكل می&zwnj;گیرد. منتقد در نقد تفسیری تلاش می&zwnj;كند مخاطب را با رأی خود همراه سازد و او را به قبول دیدگاه خود ترغیب می&zwnj;كند. زیرمجموعه&zwnj;های این شیوه از نقد عبارت&zwnj;اند از:</p>
<br />
<p style="text-align: justify;">- &nbsp;نقد جانب&zwnj;دارانه؛ نیت اصلی منتقد در چنین نقدی برانگیختن تحسین مخاطب نسبت به اثر است ، و برای این منظور می&zwnj;كوشد تا بر دیدگاه مخاطب و استنباط او تأثیر بگذارد۲۳.</p>
<br />
<p style="text-align: justify;">- &nbsp;نقد القایی؛ این شیوه&zwnj;ای است كه منتقد به كار می&zwnj;بندد تا مخاطب را با احساس خود نسبت به اثر همراه سازد، اما برای این منظور ابداً از استدلال&zwnj;های عقلانی بهره نمی&zwnj;گیرد بلكه هم&zwnj;ّ خود را صرف تهییج مخاطب می&zwnj;كند۲۴.</p>
<br />
<p style="text-align: justify;">- &nbsp;نقد ذوقی؛ این شیوه را منتقدی به كار می&zwnj;بندد كه اساساً كار زیادی با اثری كه نقد می&zwnj;كند ندارد، بلكه نقد برای او بهانه&zwnj;ای است برای&zwnj; آنكه قطعه&zwnj;ای ادبی، شعر یا اثری هنری خلق كند۲۵.</p>
<br />
<p style="text-align: justify;">3 ـ نقد توصیفی، نقدی است كه می&zwnj;كوشد به مخاطب كمك كند تا واقعیت اثر را درك كند ، و لذا بیش از دیگر انواع نقد ، بر پایۀ واقعیات بنا می&zwnj;شود . زیرمجموعه&zwnj;های این شیوه از نقد عبارتند از:</p>
<br /><br />&nbsp;نقد تشریحی؛ در نقد تشریحی منتقد بی&zwnj;آنكه ظاهراً قضاوتی كند تنها به شرح اوصاف اثر می&zwnj;پردازد، و لذا بسیاری اصلاً آن را نقد نمی&zwnj;انگارند. در نقد تشریحی ممكن است خصوصیات و شكل ظاهری اثر شرح شود (نقد تشریحی وجوه ایستا)۲۶، نحوۀ فعالیت درون اثر بازگو شود (نقد تشریحی وجوه پویا)&nbsp;۲۷، یا داستان شكل&zwnj;گیری اثر حكایت گردد (نقد تشریحی روالی)&nbsp;۲۸&nbsp;.<br /><br />
<p style="text-align: justify;">نقد زندگینامه&zwnj;ای؛ در این شیوه منتقد به جای آنكه به اثر بپردازد ، صاحب اثر یا معمار را موضوع كار خود قرار می&zwnj;دهد ، و با بیان سرگذشت و شرح احوالات وی می&zwnj;كوشد تا مخاطب را با شرایط درونی معمار و انگیزه&zwnj;های او كه بر خلاقیتش مؤثر است آشنا سازد۲۹.<br />&nbsp;نقد زمینه&zwnj;ای؛ در این شیوه هم مانند قبلی، منتقد بیشتر متوجه زمینه&zwnj;های شكل&zwnj;گیری اثر است. اما این بار او به شرح زمینه&zwnj;های بیرونی می&zwnj;پردازد، و شرایط اجتماعی و سیاسی و اقتصادی، و گره&zwnj;ها و گشایش&zwnj;هایی كه بر روند كار تأثیر می&zwnj;گذاشته&zwnj; است را بیان می&zwnj;دارد۳۰.</p>
<br />
<p style="text-align: justify;">در فصل بعدی، یعنی &laquo;بلاغت زبان نقد&raquo;، فنونی كه معمولاً در بیان منتقدان به كار بسته می&zwnj;شود بررسی می&zwnj;شود. اتو، ابتدا دربارۀ مشكلاتی كه در بیان منتقدین وجود دارد توضیحاتی می&zwnj;دهد. به زعم وی، مهم&zwnj;ترین مشكل، فقدان زبان مشترك میان منتقد و مخاطب او است. معیارها و مراجع نقدها معمولاً وضوح ندارند و به طور ضمنی بیان می&zwnj;شوند. نقل قولی كه وی در ابتدای بحث از گوتس&zwnj;هالك Gotshalk آورده ، به خوبی این مطلب را بیان می&zwnj;كند: &laquo; زبان نقد، زبان مقایسه&zwnj;های پنهان است. ...به طور كلی زبان نقد، چه توصیفی و چه تفسیری، بر پایۀ سابقۀ ذهنی منتقد از مجموعه&zwnj;ای از استانداردها و معیارها استوار است. البته گاه، منتقد در بیان این معیارها، آن قدر مبهم عمل می&zwnj;كند كه زبان وی چیزی فراتر از احساس تأیید یا عدم تأیید به مخاطب منتقل نمی&zwnj;كند.۳۱&raquo;.</p>
<br />
<p style="text-align: justify;">مشكل بعدی آنجا خود را می&zwnj;نمایاند كه بازی&zwnj;های كلامی و فن بیان آنچنان تشعشع خیره&zwnj;كننده&zwnj;ای بیابد كه موضوع نقد را به كلی در سایه قرار دهد و از نظرها پنهان كند؛ در چنین وضعی ممكن است &laquo; ...تنها چیزی كه در نقد می&zwnj;بینیم، تكنیك آن نقد باشد. وقتی چنین موردی اتفاق بیافتد، نقد، فرصت شكل&zwnj;دهی و تأثیرگذاری بر آینده را از دست خواهد داد.۳۲&raquo; اتو در تذكر ظریفی كه در پایان این فصل می&zwnj;دهد می&zwnj;گوید با آنكه &laquo;خود نقد نیز گاهی، قابل نقد می&zwnj;شود. خود نقد می&zwnj;تواند تفسیر، توصیف یا قضاوت شود. ... [اما] هدف غایی نقد، خود، مورد نقد قرار گرفتن، نیست، بلكه مهم&zwnj;ترین هدف آن، تأثیرگذاری است.۳۳&raquo;. یكی از كارهایی كه می&zwnj;تواند در برقرار شدن تفاهم میان منتقد و مخاطب مفید باشد، آشنایی با فنونی است كه منتقدین در كار خود به كار می&zwnj;بندند؛ كاری كه در همین فصل از كتاب، اتو بدان همت گماشته است. در اینجا نیز همچون فصل&zwnj;های قبل، مثال&zwnj;هایی از نقد&zwnj;های نوشتاری یا تصویری با متن همراه شده&zwnj;اند تا در روشن شدن مطلب مؤثر افتند .</p>
<br />
<p style="text-align: justify;">از مطالعۀ فصل &laquo;بلاغت زبان نقد&raquo;، انواع فنونی كه اتو از تجزیه و تحلیل مصادیق نقد بیرون كشیده معلوم می&zwnj;شود. به نظر نمی&zwnj;رسد كه منظور نویسنده، دسته&zwnj;بندی فنون و تعیین چارچوب نگارش نقد باشد، بلكه بیشتر می&zwnj;كوشد با ارائۀ این اطلاعات به مخاطبان نقد آنان را در مقابل این شعبده&zwnj;های منتقدین مسلح كند. آنچنانكه در كتاب آمده، یكی از فنونی كه ممكن است منتقدین در بیان استفاده كنند استعاره است؛ یك عبارت استعاره&zwnj;ای گاه می&zwnj;تواند جایگزین چندین سطر توضیح، توصیف و تفسیر باشد۳۴&nbsp;. اشارات كنایی، طنز یا حتی گاه هجو، یكی دیگر از شیوه&zwnj;های بیان منتقدین است۳۵. استفاده از این شیوه همیشه به نوشتن هجویات و كنایات محدود نمی&zwnj;شود، كاریكاتورها هم می&zwnj;توانند به بیان تصویری نظرات منتقد كمك كنند. ممكن است منتقد به اثر معماری جان ببخشد و او را به سخن درآورد و با این كار نكاتی كه می&zwnj;خواهد بیان كند را از زبان او بگوید۳۶. گاه منتقدین برای توضیح ماهیت یك اثر از تركیب&zwnj;های دوتایی استفاده می&zwnj;كنند. معمولاً یكی از این دو درست و دیگری نادرست انتخاب می&zwnj;شوند، تا مخاطب خود، با مقایسۀ آنها و تعقل، موضوع را دریابد۳۷. فن دیگری كه در بیان برخی منتقدین دیده می&zwnj;شود، كنار هم نشاندن موضوعات متضاد است، تا از مقایسۀ آنها تعبیر درست بیرون بیاید. گاه دو موضوع متضاد در ظاهر شبیه به یكدیگرند، و این سرانگشت&nbsp;</p>
<br />
<p style="text-align: justify;">گره&zwnj;گشای منتقد است كه ماهیت متضاد آن دو را به مخاطب می&zwnj;شناساند۳۸. در این شیوه استفاده از تصویر گاه كارآمدتر از نوشته است. ممكن است منتقدی با پررنگ یا كم&zwnj;رنگ نشان دادن جلوه&zwnj;ای از یك اثر آن را تفسیر كند . نقدهای تصویری جایگاه مهم این شیوۀ بیان هستند. گاه منتقد در جریان نقد خود اصطلاحی را اختراع می&zwnj;كند كه با آنكه برای مخاطب ناآشنا است، اما می&zwnj;تواند مفهوم مورد نظر را به بهترین نحو منتقل سازد. چه بسا كه این اصطلاحات در میان معماران و حتی در بین مردم متداول &zwnj;و ماندگار شده است۳۹.<br />فصل بعدی كتاب، یعنی &laquo;عرصه&zwnj;های حضور نقد&raquo;، به جایگاه نقد می&zwnj;پردازد. با این بحث، اتو نشان می&zwnj;دهد كه همچنانكه در بخش مقدماتی كتاب نیز گفته، نقد معماری به مقالات یا نوشته&zwnj;های انتقادی جراید و مطبوعات مختلف محدود نمی&zwnj;شود؛ نقد معماری با همۀ زندگی معماران درآمیخته است و از همه جا سرك می&zwnj;كشد و حضور خود را نشان می&zwnj;دهد، حتی از گفت&zwnj;وگوهای درونی یك معمار با خودش. جایگاه&zwnj;های حضور نقد را براساس تحلیل اتو می&zwnj;توان بدین ترتیب دسته&zwnj;بندی كرد:</p>
<br />
<p style="text-align: justify;">- &nbsp;نقد اثر توسط خود معمار</p>
<br />
<p style="text-align: justify;">- &nbsp;نقد اثر توسط كسانی كه قدرت تصمیم&zwnj;گیری بر طرح دارند</p>
<br />
<p style="text-align: justify;">- &nbsp;نقد اثر توسط كسانی كه به طور تخصصی نقد می&zwnj;كنند</p>
<br />
<p style="text-align: justify;">- &nbsp;نقد اثر توسط معماران و همكاران</p>
<br />
<p style="text-align: justify;">- &nbsp;نقد اثر توسط مخاطبان غیرمتخصص&nbsp;</p>
<br />
<p style="text-align: justify;">شرح نقد اثر توسط معمار، به ریزه&zwnj;كاری&zwnj;های روانشناسانه&zwnj; انجامیده و انواع نداهای درونی را كه محتمل است از درون معمار سربرآورند و مانع یا مشوق او در كارش شوند بررسی می&zwnj;كند (همچون نداهای سركوب&zwnj;گر، دوستانه، مضطرب و عبرت&zwnj;آموز). اگر از این جزئیات صرف&zwnj;نظر شود آنچه می&zwnj;ماند ، ارزیابی&zwnj;های معمار از كار خودش در حین طراحی است: آیا به اهداف برنامه نزدیك شده&zwnj;ام؟ آیا فضاهای مورد نیاز را تأمین كرده&zwnj;ام ؟ آیا اصول طراحی ومعیارهای كمـّی را رعایت كرده&zwnj;ام؟ آیا استفاده&zwnj;كنندگان از این فضاها در آنها احساس آسایش می&zwnj;كنند؟ آیا همكاران من در این كار تناقض&zwnj;های اصولی خواهند یافت؟ آیا در هزینه&zwnj;ها شرط انصاف را به جا آورده&zwnj;ام؟ آیا مصالحی كه برای كارم انتخاب كرده&zwnj;ام در دسترس است؟ و هزاران هزار از این &laquo;آیا&raquo;ها. هرچه معمار تبحر بیشتری داشته باشد و آگاهانه&zwnj;تر به ارزیابی كار خود بنشیند، نتیجۀ كار او موفقیت&zwnj;آمیزتر خواهد بود. &nbsp;</p>
<br />
<p style="text-align: justify;">&nbsp;كسانی كه می&zwnj;توانند بر روند طراحی مؤثر باشند نیز با ارزیابی&zwnj;های مشابهی به نقد اثر معماری می&zwnj;نشینند. اتو مصداق این نوع نقد را اظهار نظرهای مدیران دفاتر یا مدرسین معماری می&zwnj;داند. اگرچه كه در توضیحات مفصل خود، تنها بر نقد آموزشی متمركز می&zwnj;شود و انواع آن را بررسی می&zwnj;كند. او با مثال&zwnj;هایی انتقادهای مستبدانۀ برخی مراكز آموزش معماری را تصویر می&zwnj;كند۴۰، اما متذكر می شود كه: &laquo;...نمی&zwnj;توان با پیش&zwnj;داوری و بدون هیچ توجیهی، همۀ استادان معماری را در جایگاه منتقدان استبدادی فرض كرد. نقد استادان را می&zwnj;توان، به نوعی، در زمرۀ نقد كارشناسانۀ افراد متخصص نیز قرارداد ...۴۱&raquo;. سپس وی به پیامدهای نقد تحكم&zwnj;آمیز و تخصصی در آموزش معماری می&zwnj;پردازد و اولی را موجب ضعف و ناتوانی دانشجویان و دومی را باعث پیشرفت آنان معرفی می&zwnj;كند۴۲.</p>
<br />
<p style="text-align: justify;">منتقدان حرفه&zwnj;ای كه نظریاتشان مرتباً در جراید و مطبوعات به اطلاع عموم می&zwnj;رسد، متخصصانی هستند كه اگرچه در طرح تصمیم&zwnj;گیرنده نیستند، اما به دلیل تبحری كه در تغییر اذهان عمومی دارند بر آن تأثیر می&zwnj;گذارند؛ دست كم می&zwnj;توان گفت به دلیل تخصصی كه دارند به نوعی به وجدان بیدار جامعه تبدیل شده&zwnj;اند و در نتیجه نبض جامعه در دست آنها است. قبول میزان تأثیر منتقدین حرفه&zwnj;ای ممكن است برای كسانی&nbsp;مشكل باشد، اما این موضوع به خصوص در جوامعی كه اصحاب مطبوعات صاحب اقتداری هستند واقعیتی است كه در جای خود نتایج خوب و بدی را به همراه دارد. با آنكه بسیاری، به این گروه از منتقدان مطبوعاتی بی&zwnj;اعتمادند و آنان را مغرض و متعصب می&zwnj;پندارند، اما تذكر اتو دربارۀ برخی از آنان كه حقیقتاً به اصلاح جامعه می&zwnj;اندیشند نیز كاملاً بجا است: &laquo;به عنوان مثال، مك&zwnj;كیو و ... روزنامه&zwnj;نگارانی بودند كه به لزوم ایجاد توجه عمومی و نیز گسترش مباحث عمومی ، برای پیشرفت فیزیكی شهرهایی نظیر لوئیس و ...پی برده بودند.۴۳&raquo; .<br />ارزیابی&zwnj;های هیئت داوران مسابقات معماری و گفت&zwnj;وگوهایی كه در حاشیۀ این مسابقات در می&zwnj;گیرد، &laquo;رایج&zwnj;ترین و رسمی&zwnj;ترین جایگاه برای نقد همكاران در عرصۀ معماری است.۴۴&raquo;. ارزیابی طرح&zwnj;های معماری توسط معمارانی كه مورد مشورت قرار می&zwnj;گیرند، مقالاتی كه معماران درمورد آثار همكارانشان در مجلات تخصصی نوشته می&zwnj;شود، و مكالمات درون گروهی در یك دفتر معماری را هم باید مصادیقی از نقد توسط همكاران دانست. برخی دفاتر معماری، نقد آثار خود را با نظمی دقیق دنبال می&zwnj;كنند. به عقیدۀ اتو چنین كارهایی&laquo;...نه تنها نشان&zwnj;دهندۀ تمایل آنان به ایفای مسئولانه&zwnj;تر نقش خود، بلكه به دلیل پیشگیری از ارزیابیهای ...منفی پس از ساخت بنا، توسط دیگران .. .&nbsp;۴۵&raquo; است.</p>
<br />
<p style="text-align: justify;">و بالاخره آخرین گروه منتقدین، استفاده&zwnj;كنندگان غیرمتخصص و مردم عادی هستند. ممكن است این گروه، خود به نقد بناها و فضاهایی كه در آنها زندگی می&zwnj;كنند مشغول نشوند، یا حداقل این كار را آگاهانه انجام ندهند، اما پاسخ&zwnj;های آنان به پرسشنامه&zwnj;ها و نظرسنجی&zwnj;ها را باید نمونه&zwnj;ای از نقد دانست. علاوه بر این، هرگونه واكنش مردم به فضاهای ساخته شده هم مصداقی از نقد است:&laquo;...اضافه شدن آثار انگشتان بر پنجره، آشغالها در ساحل و صفهای طویل مردم، همه نشان&zwnj;دهندۀ انتقادی بدون تعمد، نسبت به امكانات موجود یا طراحی ساختمانها است.۴۶&raquo;. همچنین تغییراتی كه مردم با گذشت زمان در فضا ایجاد می&zwnj;كنند نیز از زمرۀ همین واكنش&zwnj;ها، یا نقد آنان نسبت به فضا محسوب می&zwnj;شود:&laquo;اغلب ساكنان، ...به این نكته اشاره كرده&zwnj;اند كه شرایط نامطلوب خانه&zwnj;ها به هنگام تحویل، آنان را مجبور به تغییر دكوراسیون و تزئینات داخلی كرده است.۴۷&raquo;. گاه ممكن است این واكنش&zwnj;ها به اعتراض&zwnj; تبدیل شوند: &laquo;والدین بیش از چهل تن از شاگردان مدرسه&zwnj;ای ... از رفتن فرزندان خود به آن مدرسه ممانعت كردند ... دانش&zwnj;آموزان ... بین ساختمانها می&zwnj;دویدند ... شیشه&zwnj;ها را می&zwnj;شكستند و ...۴۸&raquo;. اتو معتقد است نقد استفاده&zwnj;كنندگان به دلیل آنكه معمولاً پس از ساخت بنا اتفاق می&zwnj;افتد نمی&zwnj;تواند سازنده باشد، اما خاطرنشان می&zwnj;كند كه اگر طراحان در حین طراحی و پیش از ساخت به خواسته&zwnj;های استفاده&zwnj;كنندگان توجه كنند می&zwnj;توانند از بروز مشكلات بعدی جلوگیری كنند.</p>
<br />
<p style="text-align: justify;">ج ـ بخش پایانی</p>
<br />
<p style="text-align: justify;">&laquo;پایان نقد&raquo;، به قول نویسنده &laquo;...در حقیقت آغازی دوباره است.49&raquo;؛ چرا كه در آن اتو دوباره به بحث مقدماتی خود باز می&zwnj;گردد و سخنانی درباب نقد درست (نقد آینده&zwnj;نگر) می&zwnj;گوید. او نقدی را كه آینده&zwnj;نگر نیست، چیزی جز تراوشات فكری گذرا نمی&zwnj;داند: &laquo;درحقیقت این آینده&zwnj;نگر بودن نقد است كه... می&zwnj;تواند سرچشمۀ تحولات و تغییراتی در جریان آن بوده و نقد معماری را از سایر نقدهای ادبی و هنری متمایز گرداند.۵۰&raquo; .سپس او به وجوه تمایز نقد معماری از نقد ادبی و هنری می&zwnj;پردازد و در حالی كه دو گروه اخیر را بر روند خلاقیت بی&zwnj;اثر می&zwnj;داند ، نقد ادبی را صاحب توانایی ایجاد تغییر در روند طراحی بناها و فضاهای زندگی مردم می&zwnj;شمارد. او ساده&zwnj;انگاری در مورد نقد معماری را مجاز نمی&zwnj;داند :&laquo;برای تأكید بیشتر بر نقش یگانۀ نقد معمارانه ، منتقد باید توجه بیشتری به مسائل مرتبط با آینده از خود نشان دهد و به ارائۀ قضاوتهای گونه&zwnj;ای طبقه&zwnj;بندی شده ، یا تفاسیر مربوط به گذشته قناعت نكند. حد مطلوب منتقد باید استفاده از گذشته و حال برای ادارۀ بهتر آینده باشد.&nbsp;۵۱&raquo; .</p>
<br />
<p style="text-align: justify;">بر همین اساس است كه اتو یكی از وظایف نقد معماری را آگاه كردن مخاطبان از آنچه كه در زمان حال می&zwnj;گذرد برمی&zwnj;شمرد و با مثال&zwnj;هایی می&zwnj;كوشد ربطی میان دسته&zwnj;بندی&zwnj;هایی كه از انواع نقد در فصل&zwnj;های قبلی انجام داده و وظیفۀ اصلی نقد ایجاد كند؛ ظاهراً او از میان انواع نقد، &laquo;توصیف&raquo; آثار را صاحب ویژگی&zwnj;هایی می&zwnj;شمرد، اما مطالبی كه مطرح می&zwnj;كند وضوح كامل ندارند. سپس در حمایت از نقد آینده&zwnj;نگر، اقوال مخالفان و موافقان نقد معماری را بازگو می&zwnj;كند و پاسخ&zwnj;هایی نیز به آنان می&zwnj;دهد. اما مهم&zwnj;ترین حرف خود را در بند پایانی كتاب می&zwnj;زند، آنجا كه می&zwnj;گوید:&laquo;در خاتمه، ما اطلاعات بسیار مبسوط و فراگیری برای درك یا حتی آموزش منتقدان داریم. ما به عنوان یك هدف، "واكنش هدف&zwnj;دار آینده&zwnj;نگر" را داریم و روش&zwnj;های كافی برای استفاده در هر موقعیتی و همچنین روشهای كافی برای رسیدن به هر نتیجه&zwnj;ای ـ در كلام و نه در عمل ـ را در اختیار داریم.۵۲&raquo;. پس با معلوم شدن هدف نقد و آشنایی با شیوه&zwnj;های كار، هنگام آن است كه &laquo; ... نقد كنیم و به نقد با پشتكاری بیشتر و اعتقادی راسخ&zwnj;تر ادامه دهیم.۵۳&raquo;.</p>
<br /><br /><br />
<p style="text-align: justify;"><strong>بخش دوم: نكاتی دربارۀ كتاب</strong></p>
<br />
<p style="text-align: justify;">اتو محصول نهایی كتاب&nbsp; و تحقیق خود را فراهم كردن مصالح مورد نیاز برای نقد می&zwnj;داند، هرچند خود وی نیز در &laquo;عملی بودن&raquo; این امر تردید دارد. نگاهی دوباره به محتوای كتاب در شش فصل پایانی لازم است تا به ما نشان دهد كه حقیقتاً در این كتاب چه گذشته است؟ در وهلۀ اول، كاری كه توسط وین اتو انجام شده، یعنی بیرون كشیدن شیوه&zwnj;های نقد از دل مصادیقی كه از اینجا و آنجا گردآوری شده&zwnj;اند، دسته&zwnj;بندی آنها و نهایتاً قرار دادن هر دسته در كشوی مخصوص به خود، نظمی در خانۀ آشفتۀ نقد معماری برقرار می&zwnj;كند كه می&zwnj;تواند موجب آرامش ساكنین این خانه باشد. حاصل كار كتاب آن است كه شیوه&zwnj;های مختلف نقد معلوم شد، و فنون بیان، یا به قول اتو، &laquo;دام&raquo;های منتقدین برملا گشت. با بحث جایگاه نقد، خوانندگان كتاب صاحب شامۀ تیزی شدند كه هر جا بوی نقد به مشام برسد می&zwnj;توانند آن را تشخیص دهند و با آن روبه&zwnj;رو شوند.</p>
<br />
<p style="text-align: justify;">&nbsp;مهم&zwnj;ترین درسی كه از این كتاب می&zwnj;توان گرفت آن است كه نقد را یك &laquo;رفتار&raquo; بدانیم و به همین جهت با نگاهی كل&zwnj;نگر به آن بنگریم. اما آیا نویسنده، خود به نگاه كل&zwnj;نگری كه ترویج می&zwnj;كند پایبند است؟ روشی كه او برای شناساندن شیوه&zwnj;های نقد انتخاب كرد چیست؟ آیا برگزیدن بخش&zwnj;هایی منتخب از مصادیق نقد، و سپس بیرون كشیدن شیوۀ مستتر در آنها می&zwnj;تواند به تعریفی جامع از نقد بینجامد؟ و با قبول فرض اولیه كه &laquo;نقد، یكی از رفتارهای انسان است&raquo;، آیا می&zwnj;توان با برگرفتن برش&zwnj;هایی از این رفتار به ماهیت كلی آن دست یافت؟</p>
<br />
<p style="text-align: justify;">تجزیه و شرحه&zwnj; شرحه كردن مصادیق نقد ، و سپس بیرون كشیدن انواع شیوه&zwnj;ها اگرچه در انتقال آگاهی&zwnj;هایی درمورد نقد مفید است، اما نقاط ضعفی هم در منظومۀ پیشنهادی ایجاد می&zwnj;كند. اگر دسته&zwnj;بندی اتو از انواع نقد را مجدداً مروری كنیم در می&zwnj;یابیم كه اولاً، انواع شیوه&zwnj;های معرفی شده با یكدیگر هم&zwnj;ارز نیستند. مهم&zwnj;ترین دلیل، همان است كه خود اتو در فصل اول كتاب می&zwnj;گوید:&laquo;...نقد بیش و پیش از هرچیز وابسته به شخص منتقد است ...۵۴&raquo;. همین امر است كه موجب می&zwnj;شود وی در توضیح نقد تشریحی كه زیرمجموعۀ نقد توصیفی است و در پاسخ به آنان كه معتقدند توصیف یك اثر هیچگاه به معنای نقد آن نیست تذكر دهد كه:&laquo; ...نقد تشریحی با وادار كردن ما به دیدن وجوه خاصی از اثر و پدیدۀ مورد نقد و تمركز روی آن وجوه، حداقل امكان شكل&zwnj;گیری تجربه&zwnj;ای تازه و فهمی جدید از اثر را برای ما به وجود می&zwnj;آورد.۵۵&nbsp;&raquo;. سپس در چند سطر بعد می&zwnj;گوید:&laquo;این نوع نقد، در جلب توجه خواننده به نكته&zwnj;ای خاص، ممكن است كار را تا آنجا ادامه دهد كه نوعی نقد تفسیری، القایی و جانبدارانه از میان كار سر بر آورد.۵۶&raquo;. انواع نقد تفسیری نیز خود، از مبانی فكری وسلایق منتقد نشئت می&zwnj;گیرند؛ پس در ساده&zwnj;ترین شكل نقد، یعنی نقد توصیفی، و حتی در انواع دیگر آن، یعنی نقد تفسیری جای پای معیارها و معتقدات منتقد دیده می&zwnj;شود. به این ترتیب آیا می&zwnj;توان نقدی یافت كه به ترتیبی معیاری نباشد؟&nbsp;</p>
<br />
<p style="text-align: justify;">&nbsp;<br />ثانیاً ، یافتن نقدی كه براساس تنها یكی از شیوه&zwnj;ها شكل گرفته باشد كاری سخت و حتی غیر ممكن است . همین امتزاج توصیف و تفسیر كه اتو نیز به آن اشاره كرده است، منتقدان را به بندبازی دائم میان این دو وا می&zwnj;دارد. در حقیقت، اگر موشكافانه به مصادیق نقد بنگریم نمی&zwnj;توانیم به روشنی مرز قطعات مختلفی كه بر اساس یكی از شیوه&zwnj;ها نگاشته شده است را دریابیم؛ اتو، خود، در جایی از كتاب اشاره&zwnj;ای به این مطلب می&zwnj;كند:&laquo; ... در دانشكدۀ ویسكانسین ... به دانشجویان خلاصه&zwnj;ای از بخشهای دوم تا چهارم داده شده بود، تا براساس آن طبقه&zwnj;بندی، نقدها و قضاوتهای ...استادان درمورد طرحهای دیگر دانشجویان را مورد ارزیابی قرار دهند۵۷... البته انتظار می&zwnj;رفت كه دانش&zwnj;آموزان با مشاهدۀ دقیق و...به فهم بهتری از...ماهیت عملكرد منتقد نایل شوند كه: روند كار یك معلم ـ منتقدِ نوعی، ...تركیبی است از توصیف...قضاوت...و درنهایت تفسیر.&nbsp;۵۸&raquo;. واقعیت آن است كه دسته&zwnj;بندی اطلاعات حاصل از مصادیق نقد، كه ابتدا تنها &laquo;مسیر كار&raquo; محقق یا همان نویسندۀ كتاب برای تبیین نقد معماری به نظر می&zwnj;رسد ، در خلال بحث به &laquo;هدف اصلی تحقیق&raquo; تبدیل می&zwnj;شود و اصالتی می&zwnj;یابد. هدفی كه محقق همه جا مصرانه به دنبال حصول آن است و گاه دستیابی به آن فایده&zwnj;ای هم به حال تحقیق ندارد؛ مانند آنچه در طبقه&zwnj;بندی دقیق و موشكافانۀ فعل وانفعالاتی كه در درون معمار در حین نقد آثار خودش رخ می&zwnj;دهد و وجوه مختلف روح او را به نمایش می&zwnj;گذارد و لذا كار را، بی&zwnj;دلیل، به تحلیلی روانشناسانه تبدیل می&zwnj;كند.</p>
<br />
<p style="text-align: justify;">و حال&zwnj;، مهم&zwnj;ترین سؤال این است كه آیا می&zwnj;توان با استفاده از این طبقه&zwnj;بندی شیوه&zwnj;ها و با آگاهی از آنچه در مورد فنون بیان و جایگاه&zwnj;های مختلف نقد گفته شد، نقد معماری انجام داد؟ اتو، با چشیدن خوراك&zwnj;هایی كه پیش از این توسط دیگرانی طبخ شده، به مصالح و مواد اولیۀ آنها پی برده است؛ و اگر منصف باشیم باید بگوییم كه در این كار ذائقه و چشایی خوبی هم داشته است. اما فقدان دستور پخت، مانع از آن است كه خود وی یا كسان دیگری كه همراه او شده&zwnj;اند بتوانند بار دیگر از آن مصالح اولیه، خوراكی تهیه كنند؛ نتیجه آنكه سفرۀ نقد همچنان بی رنگ و بو مانده و به جز مجموعه&zwnj;ای از مواد خام چیزی در آن وجود ندارد. نقد، درست به همان دلیل كه &laquo;یكی از رفتارهای انسانی&raquo; است، پیچیدگی&zwnj;ها و ظرایف بسیاری دارد. تردیدی كه در چند بند پیش دربارۀ كل&zwnj;نگر بودن كار اتو مطرح شد تنها به خاطر روش كار او نیست، كه با دقتی علمی به تجزیۀ مصادیق نقد می&zwnj;پردازد و عناصر اصلی آنها را كشف می&zwnj;كند. بلكه به این دلیل است كه در این تجزیۀ علمی رشتۀ پنهانی كه عناصر را به هم پیوند می&zwnj;داده گسسته است. این رشتۀ پنهان، بر خلاف نظر نویسندۀ كتاب هرگز نمی&zwnj;تواند مسئله&zwnj;ای جزئی همچون فن بیان باشد؛ چرا كه فن بیان امری شخصی است، و نمی&zwnj;توان قاعده و دستور كلی برای آن وضع كرد. آنچه مجموعۀ این عناصر، ابزار كار، یا همان شیوه&zwnj;ها را در نظمی كلی به هم می&zwnj;پیوندد قاعده&zwnj;ای است كه منتقد در نحوۀ تقرب به آثار معماری، و تأویل آنها به كار می&zwnj;بندد. همین بخش مهم است كه در این كتاب ناگفته مانده، و به همین خاطر است كه نگاه اتو به نقد معماری &laquo;كلی&raquo; به نظر نمی&zwnj;رسد. در فقدان چنین بحث مهمی دربارۀ شیوه&zwnj;های تأویل آثار، آنچه باقی می&zwnj;ماند و می&zwnj;توان دربارۀ آن توصیه&zwnj;هایی كرد اخلاق منتقد و وظایف او است؛ و این همان كاری است كه اتو چه در ابتدای كار و چه در پایان آن، انجام داده است : توصیه به نقد آینده&zwnj;نگر ، و نقدكردن و نقدكردن و نقدكردن.</p>
<br />
<p style="text-align: justify;"><strong>بخش سوم: چند نكته دربارۀ ترجمه و نشر كتاب</strong></p>
<br />
<p style="text-align: justify;">حمایت از ترجمۀ كتابی در زمینۀ نقد و انتشار آن توسط انتشارات فرهنگستان هنر، نوید آغاز فصل نقد و نقادی را می&zwnj;دهد. واقعیت آن است كه اگر بخواهیم فرهنگ نقد را گسترش دهیم، شایسته همین است كه كار را از جمع&zwnj;آوری ونشر آنچه تاكنون دربارۀ نقد اندیشیده شده شروع كنیم. قدم بعدی آن خواهد بود كه جایگاه مناسبی برای آنان كه در عمل به كار نقد مشغولند مهیا سازیم، و امكان همراهی&zwnj;شان با این قافله را فراهم نماییم. به همین دلیل است كه امیدواریم در ادامۀ نشر این كتاب، شاهد انتشار منظم و دنباله&zwnj;دار رشته نقدهای معماری، و بحث و تبادل نظر درمورد آنها در مجلات و كتاب&zwnj;های وابسته به فرهنگستان هنر نیز باشیم.</p>
<br />
<p style="text-align: justify;">ذكر این نكته به جا است كه ترجمۀ كتاب &laquo;معماری واندیشۀ نقادانه&raquo; از جمله كارهای سهل و ممتنع است؛ با آنكه متن در ظاهر روان و ساده به نظر می&zwnj;رسد، اما وجود مثال&zwnj;های فراوانی كه هریك به قلمی و زبانی نگاشته شده، ترجمه را بسیار مشكل می&zwnj;كند. برخی از این مثال&zwnj;ها آكنده از زبان&zwnj;بازی&zwnj;های انگلیسی است و ترجمۀ آنها تبحر مترجمی حرفه&zwnj;ای را می&zwnj;طلبد. مترجم كتاب، كه خود نیز دانش&zwnj;آموختۀ رشتۀ معماری است، در فهم و درك مفاهیم كتاب و انتقال آن به خوانندگان موفق به نظر می&zwnj;رسد، به خصوص در بخش&zwnj;های میانی كه به معرفی انواع نقد می&zwnj;پردازد. زبان فارسی او زبانی قابل خواندن ، دنبال كردن و فهمیدن است. برای ما كه در زمانه&zwnj;ای زندگی می&zwnj;كنیم كه زبان فارسی سلیس و روان حكم كیمیا دارد، خواندن متنی چنین، در جای خود، ارزشمند است؛ هرچند كه همین متن را هم می&zwnj;شد با صرف اندكی حوصله و دقت از آنچه هست بهتر كرد. توضیحات و اضافات و پانوشت&zwnj;های مكرر مترجم، اگرچه ممكن است با آداب ترجمۀ حرفه&zwnj;ای كاملاً مطابقت نكند، نشانۀ علاقه&zwnj;مندی مترجم به موضوع كتاب و وسواس او در هدایت خوانندگان در مسیر تجربه&zwnj;ای است كه خود، از خواندن كتاب به دست آورده است. البته كار، بی&zwnj;اشكال نیست. اشتباه در تلفظ اسامی، جاافتادگی&zwnj;ها و اضافات بی&zwnj;دلیل، تغییر در نحوۀ آرایش مطلب نسبت به نسخۀ اصلی در بخش&zwnj;هایی از كتاب، و یكدست نبودن ترجمه از مهم&zwnj;ترین اشكالات آن هستند، كه امیدواریم در چاپ&zwnj;های بعدی برطرف شوند.</p>
<br />
<p style="text-align: justify;">و نكتۀ آخر اینكه، درست است كه متن تخصصی معماری را معماران بهتر از غیر معماران درك می&zwnj;كنند، اما ترجمه نیز قواعدی دارد كه خوب است به آنها توجه شود. تربیت &laquo;معماران مترجم&raquo; كاری است پرفایده، كه برازندۀ نهادهایی چون فرهنگستان هنر است. نقش ویراستاران در این كار بسیار اهمیت دارد. ویراستاری، اگر از تصحیح كتابت و علامت&zwnj;گذاری فراتر رود، از جایگاه&zwnj;های مهم نقد به شمار می&zwnj;آید، و ویراستار كه اولین خواننده و منتقد مترجم یا نویسنده است می&zwnj;تواند در یكدست كردن متن، و اصلاح نگاه مترجم به مسئلۀ ترجمه سهم بزرگی را&nbsp; بر عهده بگیرد. سخن آخر اینكه، بزرگترین پاداشی كه مترجم جوان، علاقه&zwnj;مند و مستعدی چون خانم مهندس انجم شعاع می&zwnj;تواند بگیرد، آن است كه كار او را بخوانیم و نقد كنیم و نقد كنیم و نقد كنیم.</p>
<br />
<p style="text-align: justify;">* این نوشته در خبرنامۀ فرهنگستان هنر شمارۀ ۴۳ در صفحات ۶۶ تا ۷۱ منتشر شده است.</p>
<br />
<p style="text-align: justify;">&nbsp;</p>
</div>
</div>
<div>۱. معماری واندیشۀ نقادانه/ مؤلف وین اتو؛ مترجم امینه انجم شعاع، &zwnj;تهران: فرهنگستان هنر،۱۳۸۴.</div>
<div><br />
<p>Architecture and Critical Imagination/ Wayne Attoe ,C1978.</p>
</div>
<div>۲. ن&zwnj;.ك&zwnj;. به &laquo;صور نقد معماری در كتاب معماری و اندیشۀ نقادانه&raquo; ، حمیدرضا خویی ، خیال۳ ـ پاییز ۱۳۸۱ ، ص&zwnj;.۱۴۰.</div>
<div>۳. ن&zwnj;.ك&zwnj;. به &laquo;معماری واندیشۀ نقادانه&raquo; ، مقدمۀ مترجم.</div>
<div>۴. مترجم نیز توضیحاتی دربارۀ این تحقیق و نحوۀ انجامش در مقدمۀ خود آورده است.</div>
<div>۵. &laquo;مقدمۀ مؤلف&raquo;، ص ۲۰.</div>
<div>۶. همان.</div>
<div>۷. &laquo; ... در تعریفی جامع&zwnj;تر ، نقد چیزی است كه همۀ ما همواره با آن در ارتباط بوده و حتی گاه به طور ناخودآگاه بدان مشغولیت داریم.&raquo; همان ، ص۱۹.</div>
<div>۸. همان ، ص۲۹.</div>
<div>۹. همان ، ص۲۸.</div>
<div>۱۰. .&laquo;فصل اول: نقد&raquo;، ص۳۴.</div>
<div>۱۱. همان.</div>
<div>۱۲. &laquo; شناخت روش&zwnj;های گوناگون نقد ، امكان تفاوت قائل شدن بین "روش" و "نیت" نقد را برای ما فراهم می&zwnj;آورد. بدین معنا كه به روش نقد منتقد ، فقط به چشم یك ابزار و تدبیر ... بنگریم.&raquo;&nbsp; همان، ص ۳۵.</div>
<div>۱۳. همان ،&nbsp; ص۴۴.</div>
<div>۱۴. همان.</div>
<div>۱۵. همان. ص۴۵.</div>
<div>۱۶. مطالب دومطالب دو فصل اول ، همانطور كه مشهود است نكات اساسی و زیربنایی تحقیق وین اتو را معلوم می&zwnj;دارند؛ اگرچه كه با ترتیب روشنی به دنبال هم چیده نشده&zwnj;اند و گاه ممكن است خواننده را سردرگم و ناامید كنند، و لذا صبر وی را می&zwnj;طلبند.&nbsp;</div>
<div>۱۷. خود این مثال&zwnj;ها ـ كه نشانه&zwnj;های جد&zwnj;ّی بودن نقد در میان اروپائیان و آمریكائیان&zwnj;اند ـ بسیار خواندنی و گاه نیز غبطه &zwnj;برانگیزند.</div>
<div>۱۸ .&laquo;صور نقد معماری در كتاب معماری و اندیشۀ نقادانه&raquo; ، حمیدرضا خویی ، خیال۳ ـ پاییز ۱۳۸۱.</div>
<div>۱۹. &laquo; از جمله نظریه&zwnj;های دوباره رواج یافته&zwnj;ای كه در ... بسیار یافت می&zwnj;شود، این است كه ساختمان&zwnj;های تاریخی دارای ارزش معمارانه، باید حفظ ... شوند. ... تالار شهر بستون، تنها به این دلیل یكی از بارزترین نمونه بناهای عمومی است كه "سعی در تقلید كوركورانه از گذشتۀ كلاسیك خود نداشته و..."&raquo; ، ص۵۵.</div>
<div>۲۰. &laquo;این ساختمان از بیرون بوضوح ، نوید دهندۀ جهان فردا است....اما این جهان&zwnj;فردا ،در داخل بنا به هیچستان می&zwnj;انجامد....&raquo; ، ص۸۴.</div>
<div>۲۱. &laquo;فضای بانك باید... بزرگ و وسیع باشد...شركت&zwnj;های مورتگیج و تراست...از لحاظ پاسخگویی مطلوب به این مسایل ، از نمونه&zwnj;های بارزند.&raquo; ، ص۹۰.</div>
<div>۲۲. &laquo;...آیا شما احساس می&zwnj;كنید ساختمانهای...با هم تركیب شده&zwnj;اند؟ خیر۸۲٪ ...شما چه اسمی برای تركیب...پیشنهاد می&zwnj;كنید؟ ...تركیب خوشه&zwnj;ای۲٪ ... حیاطهای جمعی ۷٪...&raquo; ، ص۱۰۸.</div>
<div>۲۳. &laquo;شایلر با عوض كردن استعارۀ فهم اثر، بدین صورت كه ما به نمایشگاه به چشم یك صحنۀ نمایش بنگریم نه یك شهر، مخاطبان را متقاعد می&zwnj;كند كه ... از نگاه او به نمایشگاه بنگرند.&raquo; ، ص۱۱۵، ۱۱۶.</div>
<div>۲۴. &laquo;ای لندن ، من از روده&zwnj;های تو پایین رفتم ، از میان دهانت، از میان لبهای آلوده&zwnj;ات ، از بین سنگفرش&zwnj;های شكسته و ترك خورده&zwnj;ات ...&raquo; ، ص۱۳۰.</div>
<div>۲۵. &laquo;در سالهای اخیر برخی ساختمانهای بزرگ با عناوین عجیب و خنده&zwnj;داری چون:"صدف گوهردار...،دروازه بزرگ بازی كراكت، كیك عروسی وارونه ... نامیده شده&zwnj;اند.&raquo; ، ص۱۵۱، ۱۵۲.</div>
<div>۲۶. &laquo;...ساختمان دارای یك باغ در فضای داخلی مشتمل بر دوازده طبقه می&zwnj;باشد. این پارك تراس&zwnj;دار بسیار بزرگ با ۱۶۰ فوت ارتفاع،...&raquo; ، ص۱۵۹.</div>
<div>۲۷. &laquo;"پناهگاه&zwnj;عمودی" اصطلاحی است كه همسر من در مورد این بنا به كار می&zwnj;برد. این واژه از اصطلاحات شكار روباه در انگلستان است. هنگامی كه شخصی خسته از خرید و... ( مانند روباهی زخمی و...) به دنبال مكان گرمی ...می&zwnj;گردد، هیچ جا را مناسب&zwnj;تر از... مراكز خرید سرپوشیده ... پیدا نخواهد كرد....&raquo; ، ص۱۶۹، ۱۷۰.</div>
<div>۲۸. &laquo;در حقیقت ، روند رو به رشد شهر هارلم ، بیشتر در نواحی حاشیه&zwnj;ای صورت گرفته است. به طوری كه ارزش زمین ، در این نواحی و همسایگیها بیشتر شده و...&raquo; ، ص۱۷۵.</div>
<div>۲۹. &laquo;در سالهای بعد رایت ، تأثیرات زیاد این بازیها ... را روی خود دریافته بود. این گونه بازی&zwnj;های پازلی نه تنها برای او، آشنایی ملموس و سریعی با انواع مختلف شكلها ، به وجود می&zwnj;آوردند،...&raquo; ، ص۱۸۱.</div>
<div>۳۰. &laquo;...پیامدهای این تصمیم وحشتناك ، تنها آن میلیون&zwnj;ها دلاری نبود كه برای ساختن دوباره چیزهایی كه ویران شدند ، به كار رفت...&raquo;، ص۱۸۹.</div>
<div>۳۱. &laquo; فصل پنجم : بلاغت زبان نقد&raquo; ، ص۱۹۳.</div>
<div>۳۲. همان ، ص۲۱۹.</div>
<div>۳۳. همان.</div>
<div>۳۴. &laquo; این ساختمان ، یكی از معدود بناهایی است كه بعد از اتمام ، شبیه یك تابلوی نقاشی به نظر می&zwnj;رسید. این بنا آن قدر دوبعدی به چشم می&zwnj;آید كه ...&raquo; ، همان ، ص۱۹۴، ۱۹۵.</div>
<div>۳۵. &laquo;...برای یك معمار پرمشغله، هیچ چیز مضحك&zwnj;تر از تقاضای مصرانۀ ارباب رجوع ، برای ایجاد "یك سبك ابتكاری معماری" نیست. واقعاً كه ! انگار او هیچ موضوع بهتر دیگری برای فكر كردن نداشته و فقط باید به موضوع طراحی بیندیشد!...&raquo;، همان ،ص۱۹۹.</div>
<div>۳۶. &laquo; ـ من گفتم :"صبح به خیر، شما می&zwnj;توانید مرا به ساختمان گمج راهنمایی كنید؟"ـ ساختمان جواب داد:"من خودم بنای گمج هستم ،...&raquo; ، همان ، ص۲۰۲.</div>
<div>۳۷. یك سایبان دوچرخه،یك ساختمان است.حال آنكه كلیسای جامع لینكلن،...یك معماری است،...&raquo;، همان ، ص۲۰۸، ۲۰۹.</div>
<div>۳۸. &laquo;رابرت گودمن ، به تقلید از منتقدان طراحی، از صنعت كنار هم قرار دادن نقل قولهایی از دانیل موینیهان و آدولف هیتلر ـبرای رسیدن به این نتیجه كه ...این دو نفر بسیار شبیه به یكدیگر فكر می&zwnj;كنند ـ استفاده كرد&raquo; ، همان ، ص۲۱۰.</div>
<div>۳۹. &laquo;جالب اینجا است كه بعد از اینكه مجلۀ آركیتكچرال ریویو ، از واژۀ سابتوپیا (حومه&zwnj;نشینی + آرمانشهر) به عنوان تیتر اصلی ... استفاده كرد ، این واژه بسرعت بین مردم رواج یافت&raquo; ،همان، ص۲۱۸.</div>
<div>۴۰. &laquo; به &zwnj;یاد&zwnj; دارم&zwnj;&zwnj; روزی ... دانشجویی پس از آنكه پروژۀ وی به صورت جدی توسط یك منتقد،مورد استهزا و تمسخر قرار گرفت غش&zwnj;كرد و بیهوش شد&hellip;.&raquo; ، &laquo;فصل ششم : عرصه&zwnj;های حضور نقد&raquo;، ص۲۳۳.</div>
<div>۴۱. همان ، ص ۲۳۳.</div>
<div>۴۲. &laquo; به هر حال ، تا زمانی كه نقد مقتدرانه در مجبور كردن دانشجویان به پیشبرد كارها مؤثر باشد ، این تداوم در وابستگی و اتكا به قدرتی دیگر ، زمان به استقلال رسیدن دانشجویان در تصمیم&zwnj;گیریها و برقراری ارتباط صحیح با دیگر منتقدان را به تأخیر خواهد انداخت.&raquo; ،همان ، ص۲۴۰.</div>
<div>۴۳. همان ، ص۲۴۵.</div>
<div>۴۴. همان، ص۲۳۵.</div>
<div>۴۵. همان ، ص۲۶۵.</div>
<div>۴۶. همان ، ص۲۷۱.</div>
<div>۴۷. همان،ص۲۷۴.</div>
<div>۴۸. همان، ص ۲۷۵.</div>
<div>۴۹. &laquo;پایان نقد&raquo; ، ص۲۷۷.</div>
<div>۵۰. همان.</div>
<div>۵۱. همان، ۲۷۸، ۲۷۹.</div>
<div>۵۲. همان ، ص۲۸۵.</div>
<div>۵۳. همان.</div>
<div>۵۴. &laquo;فصل اول: نقد&raquo; ، ص۴۴.</div>
<div>۵۵. &laquo;نقد توصيفی&raquo; ، ص۱۵۸.</div>
<div>۵۶. همان ، ص۱۵۹.</div>
<div>۵۷. &laquo;عرصه&zwnj;های حضور نقد&raquo; ، ص۲۳۶.</div>
<div style="text-align: justify;">۵۸. همان ، ص۲۳۸.</div>
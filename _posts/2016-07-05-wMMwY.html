--- 
title: "«معماریِ تاریخ را مصالحی از حقیقت شاید»" 
authors: golshan 
types: blog 
tags: تاریخ,تاریخ معماری,آسمانه,زهرا گلشن,مطالعات معماری ایران 
featured: false
slug: wMMwY 
excerpt: "می‌توان به این مسئله اندیشید که واقعاً ظلم و ناحقی چیز عجیب و غریبی نیست. اگر «ظلم» را در مقابل «عدل» بشناسیم؛ برای ظالم نبودن در تلاشیم تا هرچیز در جایگاه خود و به قدر خود باشد. به این صورت شناختن اعمال و افکار ظالمانه اصلاً کار سختی نیست و بیشتر ما انسانهایی ظالمیم چون بسیاری از ریز و درشت زندگی ما در جای اصلی و لازم خود نیست." 
--- 
<p style="text-align: justify;">به نام خدا</p>
<p style="text-align: justify;">&nbsp;</p>
<p style="text-align: justify;">&laquo;معماریِ تاریخ را مصالحی از حقیقت شاید&raquo;:</p>
<p style="text-align: justify;">&nbsp;</p>
<p style="text-align: justify;">نقدی آسیب&zwnj;شناسانه بر &laquo;معماری مخیّل&raquo; در تحقیق تاریخی</p>
<p style="text-align: justify;">&nbsp;</p>
<p style="text-align: justify;">می&zwnj;توان به این مسئله اندیشید که واقعاً ظلم و ناحقی چیز عجیب و غریبی نیست. اگر &laquo;ظلم&raquo; را در مقابل &laquo;عدل&raquo; بشناسیم؛ برای ظالم نبودن در تلاشیم تا هرچیز در جایگاه خود و به قدر خود باشد. به این صورت شناختن اعمال و افکار ظالمانه اصلاً کار سختی نیست و بیشتر ما انسانهایی ظالمیم چون بسیاری از ریز و درشت زندگی ما در جای اصلی و لازم خود نیست.</p>
<p style="text-align: justify;">&nbsp;</p>
<p style="text-align: justify;">حال باید بپرسیم چه شد که چیزی از جایگاه خود خارج شد یا وقتی به ما سپردندش به جایگاهش بازنگرداندیم؟ از نظر من این زور و تزویر ماست که خودآگاه و ناخودآگاه از آن بهره می&zwnj;بریم و برای تحمیل چیزی ناعادلانه به خودمان و دیگران به&zwnj;کار می&zwnj;بندیم. این یعنی ما اگر بتوانیم و زورمان برسد و راهش را بلد باشیم؛ ظالمیم.</p>
<p style="text-align: justify;">&nbsp;</p>
<p style="text-align: justify;">از ظلمِ آشکارْ ظالمانه&zwnj;تر ظلمی است که به جامه حقیقت ملبس باشد و مزورانه و هنرمندانه خود را چنان عادلانه بنمایاند که بت&zwnj;شکنی برای شکستن بت تلبیس و تزویرش لازم آید. در این حالت محصولِ ظالمانه با ساختاری موهوم و فریبکار جایگاه عدالت را تصرف می&zwnj;کند و دیگر نمی&zwnj;توان به&zwnj;راحتی این جایگاه را از او پس گرفت.</p>
<p style="text-align: justify;">&nbsp;</p>
<p style="text-align: justify;">بسیاری از معماران و هنرمندانی که به فعالیتهای تحقیقی و نظری مشغولند، خودآگاه و ناخودآگاه، بنایی برای ارائه محصول خود می&zwnj;سازند که مصالح آن از حقیقت یا حداقل داده&zwnj;هایی منسوب به حقیقت، نیست. معماران در پرداخت ساختار بسیاری از تحقیقاتشان از توانایی ساختن خود بهره می&zwnj;برند و با مصالحِ حقیقی اندک و مصالحَ خیالی بسیارْ بنایی را طراحی می&zwnj;کنند و می&zwnj;سازند و به نمایش می&zwnj;گذارند که متاسفانه قابل سکونت نیست. این ماجرا جز ظلم نام دیگری دارد؟</p>
<p style="text-align: justify;">&nbsp;</p>
<p style="text-align: justify;">علت این ماجرا را مشقت و فشار فراوان تحقیقهای تاریخی و نظری می&zwnj;دانم که با روشهای مرسوم و همیشگی کار معماران از جنبه&zwnj;هایی تفاوتهای اساسی دارد. البته کار هرکس به نوبه خود سخت و مشقت&zwnj;بار است اما خلق هنری به علت رها کردن بخشی از احساس و خیال انسان لذتبخش است و با تحقیقات کتابخانه&zwnj;ای و مراحل صعب و خشک و مکرر تحقیق در بسیاری از رشته&zwnj;های علوم انسانی سازگار نیست. زمانی که یک معمار خود را با فضا و شرایط و اقتضائات تحقیق در علوم انسانی سازگار نکرده باشد در این عرصه تنگ و مشکل، خودآگاه یا ناخودآگاه، به هنر معماری خود پناه می&zwnj;برد و برای ساختن آنچه مشقت دارد از خیال و هنر سوءاستفاده می&zwnj;کند و ظالمانه بخشی از تاریخ را بر روی اوهام و خیالات خود می&zwnj;سازد.</p>
<p style="text-align: justify;">&nbsp;</p>
<p style="text-align: justify;">کسی منکر این نیست که عنصر خیال و هنر چه جایگاه عمیقی در هر امری دارد حتی اگر آن امر تحقیق تاریخی به ظاهر خشک و بی&zwnj;روح باشد. یک هنرمند معمار می&zwnj;تواند ساختار مبتنی بر حقیقت یک تحقیق را بسیار زیبا و معمارانه پی&zwnj;ریزی کند و بالا ببرد و طرحی به نمایش بگذارد که زیبایی حقیقی&zwnj;اش چشم هر ناظری را خیره کند و سمت و سو و حال و هوای تحقیقات ناسودمند تاریخی را تغییر دهد؛ اما همه به شرط آنکه محصول با مصالحی از جنس حقیقت و بر مبنای حقیقت ساخته شود نه خیال و وهم هنرمندانه!</p>
<p style="text-align: justify;">&nbsp;</p>
<p style="text-align: justify;">در آخر سوالی عمیقتر باقی می&zwnj;ماند. می&zwnj;توان این سوال را از مدعیان تاریخ معماری پرسید از محصلان و علاقه&zwnj;مندان به رشته تاریخ و مطالعات معماری ایران. چرا به این رشته پای گذاشتید؟ این سوال را از خود بپرسید چون شاید برای ادامه دادن &laquo;معماری و ساختن&raquo; بوده باشد و متوجه نباشید که تحقیق نظری و تاریخی اقتضائات و عالم مخصوص به خود را دارد: عالمی متفاوت از معماری و هنر صرف. گمان نکنید اگر این رشته و زعمای آن در بدنه نهاد آموزشی معماری&zwnj;اند می&zwnj;توان با اسلوب و عالم معمارانه در آن پیش رفت و حقیقت تولید کرد. نه! تاریخ معماری تحقیقی میان&zwnj;رشته&zwnj;ای و پیچیده و از تاریخ&zwnj;نگاری سنتی سختتر است، پس باید بدانیم که طبع و شرایطمان با خصوصیات چنین تحقیقی سازگار است یا نه و اگر نیست راه را باید با جسارت به سوی طلب حقیقی بازگشت!</p>
<p style="text-align: justify;">&nbsp;</p>
<p style="text-align: justify;">اگر بخواهیم با پایه معماری در مطالعات نظری و تاریخی بمانیم و ظالم نیز نباشیم باید سختی بسیار تحمل کنیم و بعضی خصوصیات معمارانه خود را سامان و جهت&zwnj;گیری&zwnj;اش را تغیر بدهیم؛ اما اگر بتوانیم چنین همتی بکنیم خدمت بزرگی به تاریخ و هنر این مرز بوم کرده&zwnj;ایم که خود همان اجر صبر و تلاش ما خواهد بود. امیدوارم روزی برسد که همگی ما به مفهوم حقیقی فعالیت یا معرفت میان&zwnj;رشته&zwnj;ای پی ببریم و راه درست و مناسبش را طی کنیم و معمارانه تاریخ جدیدی از مصالح حقیقت برای ایران بسازیم.</p>
<p style="text-align: justify;">&nbsp;</p>
<p style="text-align: justify;">با احترام</p>
<p style="text-align: justify;">&nbsp;</p>
<p style="text-align: justify;">زهرا گلشن</p>
<p style="text-align: justify;">&nbsp;</p>
<p style="text-align: justify;">&nbsp;</p>
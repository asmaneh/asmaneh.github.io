--- 
title: "دانشگاه شهید چمران اهواز؛ ردپایی از سنت‌گرایی در معماری ایرانی" 
authors: وحید آقایی 
types: blog 
featured: true
featureImg: "/assets/img/posts/sBGAa.jpg" 
slug: sBGAa 
gallery: 
- image_path: "/assets/img/posts/sBGAa.jpg" 
  title: "دانشگاه شهید چمران اهواز؛ ردپایی از سنت‌گرایی در معماری ایرانی" 
- image_path: "/assets/img/posts/sBGAa-1.jpg" 
  title: "نمایی از بام سالن مرکزی دانشکده کشاورزی دانشگاه شهید چمران اهواز (دانشگاه جندی‌شاپور قدیم) اثر محمدرضا مقتدر از شرکت مهندسان مشاور مدام منبع: آرشیو روابط عمومی دانشگاه شهید چمران اهواز " 
 
--- 
<p dir="RTL" align="center"><span lang="FA">در مطالعات انجام&zwnj;شده&nbsp; پیرامون معماری و شهرسازی معاصر ایران در سال&zwnj;های اخیر، مناطق مرکز کشور و به&zwnj;طور خاص تهران، بیشترین سهم را به خود اختصاص داده&zwnj;اند و آن&zwnj;چنان که باید، به دیگر نواحی و شهرها و تاثیرات آن&zwnj;ها بر ورود مدرنیه به ایران یا&nbsp; تجاربی که سپری&zwnj; کرده&zwnj;اند، پرداخته نشده است. در این میان، بر اساس شواهد تاریخی و مادی موجود، مناطق جنوبی و جنوب&zwnj;غربی کشور، از بوشهر گرفته تا خوزستان&nbsp; و شهرهایی چون بوشهر، بندرعباس، مسجد سلیمان، آبادان و اهواز را به واقع می&zwnj;توان یکی از دروازه&zwnj;های مدرنیته و مبادی جریان&zwnj;ساز در کشور نامید که با وجود اینکه از حیث معماری و شهری، آثار ارزشمندی در آن&zwnj;ها برجای مانده اما تا کنون یا از نگاه پژوهشگران و محققان مخفی و مغفول مانده&zwnj;اند و یا اگرهم فعالیت&zwnj;هایی صورت گرفته&zwnj;است، با وجود آنکه برخی از آن&zwnj;ها غنی و ارزشمند هستند اما آنچنان فراگیر نبوده&zwnj;اند؛ حوزه&zwnj;هایی که مسلما پرداختن به آن&zwnj;ها ممکن است معادلات و مفروضات موجود در&nbsp; تاریخ&zwnj;نگاری معماری و شهرسازی معاصر ایران را با تغییراتی بنیادی مواجه کند. اهواز، اگرچه به تصور بسیاری از جمله برخی از جامعه تخصصی، شهری نوبنیاد، جدید و فاقد هویت تاریخی قلمداد می&zwnj;شود، بر اساس شواهدی که تاکنون یافت شده&zwnj;است، پیشینه&zwnj;ای به درازای دوران پیش از تاریخ و زمان حکمرانی عیلامیان داشته و در دوران ساسانیان و قرون اوّلیه اسلامی در زمره مهم&zwnj;ترین شهرهای آن&zwnj; زمان به حساب می&zwnj;آمده است که بعدها به دلایلی که در این&zwnj;جا ذکرشان بی&zwnj;ارتباط به موضوع است، چند قرن دوران فترت را پشت&zwnj;سر گذاشته و دوباره در زمان حکومت ناصرالدین&zwnj;شاه قاجار چون ققنوسی از خاکستر خود زاده می&zwnj;شود [۱]. آنچه امروز از اهواز باقی&zwnj;مانده، گنجینه&zwnj;ای ارزشمند از یک شهر ایرانی در دوره معاصر است که در تاریخ امروز ایران و نقاط کانونی آن، زاده شده و بازتاب&zwnj;دهنده فراز و فرودهایش است؛ به این دلیل که در طول این دوران، می&zwnj;توان ادعا کرد در برخی از موارد نزدیک&zwnj;ترین و در تعدادی دیگر یکی از نزدیک&zwnj;ترین مواجهات را با اتفاقات تاریخی معاصر کشور داشته و مابه&zwnj;ازای مادی آن در شهر قابل مشاهده است. در این میان دانشگاه جندی&zwnj;شاپور قدیم در شهر اهواز، که امروزه دانشگاه شهید چمران اهواز، دانشگاه علوم&zwnj;پزشکی جندی&zwnj;شاپور، بخشی از اراضی پیرامونی و برخی بناهای متعدد در شهر را شامل می&zwnj;شود، میراثی مهم در اهواز از دوران معاصر تلقی می&zwnj;شود؛ چرا که نخست معماران نامداری چون کامران طباطبایی دیبا، محمدرضا (منوچهر؟) مقتدر [۲]، موژان خادم،</span> <span lang="FA">نکتار پاپازیان-آندره&zwnj;یف و عبدالعزیز فرمانفرماییان در شکل&zwnj;گیری بناهای آن و طرح&zwnj;ریزی طرح جامع پیش از انقلاب آن نقش داشته&zwnj; [۳] و دوّم اهمیتی که این دانشگاه به دلیل پتانسیل&zwnj;های بسیار اقتصادی، تجاری و صنعتی خوزستان، در منطقه جنوب غرب و کشور داشته و قدمتی هم&zwnj;ردیف یا کمی&zwnj; متاخرتر از دیگر دانشگاه&zwnj;های بزرگی چون دانشگاه شهید بهشتی تهران، دانشگاه تبریز، دانشگاه اصفهان و دانشگاه شیراز دارد. سوای از این موارد، پیوند زدن هویت این دانشگاه با دانشگاه جندی&zwnj;شاپور کهن&nbsp; پیش از انقلاب&nbsp; جمهوری اسلامی، همواره نگاهی خاص را از سوی دربار و دولت مرکزی به آن معطوف می&zwnj;کرد. &nbsp;پرداختن به این دانشگاه، سیر تحولات تاریخی آن، به ویژه در&nbsp; نقاط عطف تاریخ معاصر ایران چون بالارفتن قیمت نفت، رونق اقتصادی و افزایش پروژه&zwnj;های عمرانی دهه چهل &zwnj;هجری&zwnj;شمسی،&nbsp; انقلاب جمهوری اسلامی و تحولات قبل و بعد از آن، جنگ ایران و عراق و عصر موسوم به &laquo;دوران سازندگی&raquo;، و بررسی معماری ابنیه و ساختمان&zwnj;های آن، مجال و مقالی جدا می&zwnj;طلبد اما به طور خلاصه می&zwnj;توان گفت، بنیان دانشگاه جندی&zwnj;شاپور قدیم در سال ۱۳۳۴ه.ش&nbsp; با دانشکده کشاورزی ملاثانی ، بخشی از دانشگاه علوم کشاورزی و منابع طبیعی رامین خوزستان کنونی، در شهر ملاثانی (دادخواه و همکاران، ۱۳۹۸: ۲۶۲ و ۲۶۳)، بعدها، دانشکده علوم&zwnj;پزشکی در ساختمان سه&zwnj;گوش در محله امانیه شهر اهواز و دانشکده علم و هنر و دانشرای عالی علوم&zwnj;پایه در بخشی از ساختمان سه&zwnj;گوش و قسمتی از اداره دارایی در محله امانیه شهر اهواز (دادخواه و همکاران، ۱۳۹۸: ۲۷۳) گذارده می&zwnj;شود. بعدها اگرچه برنامه&zwnj;هایی برای توسعه و بهبود زیرساخت&zwnj;ها و افزایش امکانات و ظرفیت&zwnj;های موجود، مانند خریداری بیمارستان گمرک، احتمالاً بیمارستان گلستان کنونی، در کوی گلستان شهر اهواز برای دانشکده علوم&zwnj;پزشکی، در آن&nbsp; اجرا می&zwnj;شود اما به طور خاص در اواسط دهه چهل هجری&zwnj;شمسی و پس از انتساب دکتر عباس جامعی به عنوان رئیس دانشگاه، اراضی&zwnj;ای موسوم به&zwnj; &laquo;باغ فلاحت&raquo; &nbsp;واقع در کوی گلستان شهر اهواز محل استقرار شهر دانشگاهی شده (دادخواه و همکاران، ۱۳۹۸: ۲۷۶)و به مرور تمامی دانشکده&zwnj;ها و ادارات به این مجموعه و بناهای تازه تاسیس آن منتقل می&zwnj;شوند. از این تاریخ است که ما به صورت جدی حضور معماران شناخته&zwnj;شده معاصر ایران را در ساخت و سازهای این دانشگاه شاهد هستیم؛ اگرچه افرادی چون محمدرضا مقتدر و شرکت مهندسان مشاور مقتدر-آندرف، پیشتر نیز همکاری&zwnj;هایی را در معماری بناهای این دانشگاه مانند خوابگاه دانشجویان، خوابگاه دانشجویی دخترانه گلستان کنونی،در&nbsp; کوی گلستان شهر اهواز و بیمارستان گمرک (مجاب، ۱۳۴۶: ۶۴ و ۶۷)که پیشتر اشاره شد، داشته&zwnj;اند. آن&zwnj;چه در پژوهش&zwnj;های اخیر و عمیق&zwnj;تر من بر این مجموعه برایم جالب و شایان توجه واقع شد و موضوع اصلی این یادداشت است، نامه&zwnj;ای از سید حسین نصر، استاد علوم اسلامی در دانشگاه جرج واشینگتن ایالات متحده آمریکا، فیلسوف سنت&zwnj;گرای شناخته&zwnj;شده ایرانی و بنیانگذار و رئیس پیشین انجمن شاهنشاهی فلسفه (موسسه پژوهشی حکمت و فلسفه ایران کنونی)، به مناسبت شصتمین سالگرد تاسیس دانشگاه شهید چمران اهواز به روابط عمومی این دانشگاه بود. متن این نامه به شرح زیر است(دادخواه و همکاران، ۱۳۹۸: ۲۳۰ و ۲۳۱):</span></p>
<p dir="RTL"><span lang="FA">&nbsp;</span></p>
<p dir="RTL"><em><span lang="FA">"از آنجا که ده&zwnj;ها سال از دوران تکوین و تأسیس دانشگاه شهید چمران می&zwnj;گذرد، برخی از جزئیات مراحل تأسیس آن که این بنده نیز به عنوان عضو شورای عالی فرهنگ و دیگر نهادهای مربوط در بحث و تصمیم</span><span dir="LTR">&zwnj;</span><span lang="FA">گیری درباره آن سهمی ناچیز داشت؛ به بوته&zwnj;ی فراموشی سپرده شده است. لکن نکات مهمی هست که هنوز در خاطرم باقیست. پس از تأسیس دانشگاه تهران در سال ۱۳۱۴ که اولین دانشگاه به معنای جدید آن در ایران بود و دانشگاه مادر محسوب می&zwnj;شد؛ برای چند سالی دیگر دانشگاهی در ایران تأسیس نشد تا جنگ بین</span><span dir="LTR">&zwnj;</span><span lang="FA">المللی دوم که بعد از آن دانشگاه تبریز به عنوان دومین دانشگاه در ایران بنا شد. سپس در بر روی تأسیس دانشگاه در شهرستان&zwnj;ها باز شد و یکی بعد از دیگری دانشگاه&zwnj;های شیراز و اصفهان و مشهد به&zwnj;وجود آمد. به دنبال همین جریان بود که اولیای امور به فکر ایجاد دانشگاهی در خوزستان افتادند</span><span dir="LTR">.</span><span lang="FA"> ً در شوراهای مربوطه، این موضوع مفصلا مطرح شد. نظر بنده و چند تن دیگر از اعضای شوراهای مربوطه این بود که نام این دانشگاه جندیشاپور گذاشته شود، اگر چه قرار بود در اهواز باشد. دلیل ما هم این بود که دانشگاه جندیشاپور که در عصر ساسانی بنا شد؛ از لحاظ تاریخی اهمیت فوقالعاده داشت و سهم آن در انتقال علوم اوائل، چه یونانی و چه هندی و چه ایرانی، به تمدن اسلامی اساسی بود و نه تنها در تمدن اسلامی، بلکه از طریق انتقال علوم اسلامی به غرب اهمیت زیادی در تاریخ علوم در مغرب زمین نیز داشت. در یکی از جلسات درباره تأسیس این دانشگاه عرض کردم که بعضی چیزها جدیدش خوب است و بعضی قدیمیش مانند دوستی و مراکز علمی و افزودم که حتی تاریخ دانشگاه تهران باید با تأسیس دارالفنون توسط امیرکبیر آغاز می&zwnj;شد و نه با ساختن پردیس فعلی دانشگاه تهران در خیابان شاه رضای آن زمان در سال ۱۳۱۴. به هر حال نظریه بنده و دیگر همفکران توسط شوراهای مربوطه و اولیای امور پذیرفته شد و دانشگاه جندی شاپور با همین نام بوجود آمد شخصی که بیش از هرکس برای تأسیس این دانشگاه و رشد اولیه آن زحمت کشید دکتر جامعی بود که با ایشان دوستی نزدیک داشتم. از این موقعیت استفاده کرده به ایشان عرض کردم که علاوه بر دانشکده&zwnj;های پزشکی و کشاورزی و امثال آنها باید توجه خاص به دانشکده ادبیات و زبان فارسی و نیز عربی شود. اهمیت زبان فارسی بر همگان آشکار بود، ولی خیلی&zwnj;ها در تهران به علت یک نوع ناسیونالیسم فرهنگی کاذب، توجه به اهمیت زبان عربی، نه تنها برای آن استان که دانشگاه در آن قرار داشت بلکه برای محیط کلی علمی و فرهنگی کشور نداشتند. به هر حال تدریس کامل و جدی زبان و ادبیات عرب تا بعد از انقلاب عملی نشد به رغم اهمیت علمی و عملی آن</span></em><em><span dir="LTR">.</span></em></p>
<p dir="RTL"><span style="text-decoration: underline;"><em><span lang="FA">به این نکته نیز باید اشاره کنم که به علت علاقه&zwnj;ای که همواره به حفظ و احیای معماری اصیل و سنتی ایران داشته و دارم، بارها اصرار کردم که تأسیس دانشگاه جندی&zwnj;شاپور فرصت خوبیست برای ساختن یک دانشگاه بزرگ به سبک اصیل ایرانی. خوشبختانه آقای دکتر جامعی نیز در این امر با بنده همفکر بودند. یکی از مهندسان بسیار با ذوق آن زمان به نام مهندس مقتدر که اخیرا &nbsp;به رحمت الهی پیوست، برای این کار انتخاب شد و الحق که طرح بسیار زیبا و اصیلی بوجود آورد</span><span dir="LTR">.</span> <span lang="FA">به خاطر دارم که هنگام مراسم افتتاح دانشگاه بسیاری از حضار اذعان داشتند که این دانشگاه از لحاظ معماری زیباترین و اصیل ترین دانشگاه در ایران است. خواندم که به هنگام جنگ مصیبت</span><span dir="LTR">&zwnj;</span><span lang="FA">بار عراق صدمه زیادی به ابنیه دانشگاه وارد آمد. امیدوارم تمام این خرابی</span><span dir="LTR">&zwnj;</span><span lang="FA">ها مرمت شده و اصالت معماری دانشگاه حفظ شود</span></em></span></p>
<p dir="RTL"><span lang="FA"><em>&nbsp;در پایان از درگاه احدیت مسألت دارم و دعا می&zwnj;کنم که این دانشگاه مهم هر روز از لحاظ علمی و فرهنگی اعتلا یابد و مرکز مهمی برای اشاعه دانش بین فرزندان عزیز کشورمان باشد.</em></span></p>
<p dir="RTL" align="right"><span lang="AR-SA">والله اعلم بالصواب</span><span dir="LTR"><br /></span><span lang="AR-SA">سید حسین نصر" </span></p>
<p dir="RTL"><span lang="FA">سوای آنکه این نامه حاوی اطلاعات روایی تاریخی قابل توجهی در مورد شکل&zwnj;گیری دانشگاه&zwnj;ها در ایران، وجه تسمیه دانشگاه جندی&zwnj;شاپور و جایگاه آن در منطقه و کشور است، به طور صریح و شفاف بخش مهمی از آن،&nbsp; توصیفی از ذهنیات موجود پشت طراحی ابنیه و معماری این دانشگاه است. اشاره نصر به &laquo; تأسیس دانشگاه جندی&zwnj;شاپور فرصت خوبیست برای ساختن یک دانشگاه بزرگ به سبک اصیل ایرانی&raquo; منظور ساختمان&zwnj;ها و دانشکده&zwnj;هاییست که در اراضی جدید اختصاص&zwnj;داده شده در اواسط دهه چهل هجری&zwnj;شمسی و زمان ریاست دکتر عباس جامعی، ایجاد شده است؛ چراکه پیش از آن، عمدتاً دانشکده&zwnj;ها و بخش&zwnj;های اداری دانشگاه در بناهایی مستقر شده&zwnj; بودند که از قبل وجود داشتند. اگرچه نصر به طور خاص پس از طرح دغدغه ذهنی خود از محمدرضا مقتدر، که همانطور که در پی&zwnj;نوشت گفته شد، در برخی روایات و منابع از او با اسم منوچهر نیز نام برده&zwnj;اند، نام می&zwnj;برد - چنانچه می&zwnj;نویسد &laquo;</span><span lang="FA">که هنگام مراسم افتتاح دانشگاه بسیاری از حضار اذعان داشتند که این دانشگاه از لحاظ معماری زیباترین و اصیل ترین دانشگاه در ایران است&raquo; و این منظور مراسمی است که در دانشکده کشاورزی ساخته مقتدر از شرکت مهندسان مشاور مدام برگزار می&zwnj;گردد (دفتر معاونت پژوهشی و برنامه&zwnj;ریزی ، ۲۵۳۶: ۱۱۰) -&nbsp; اما احتمالا این رویکرد و جریان فکری در شکل&zwnj;گیری همه بناهای دانشگاه موثر بوده&zwnj;است؛ حال ممکن است در آثار مقتدر پررنگ&zwnj;تر بوده و در آثار افراد دیگری چون کامران طباطبایی دیبا و موژان خادم کمرنگ&zwnj;تر بوده و روح مدرنیستی بیشتری در آثار آن&zwnj;ها جریان داشته باشد. در مجموع، چیزی که مهم و قابل تامل جلوه می&zwnj;نماید این است که آنچه امروزه از دانشگاه جندی&zwnj;شاپور اهواز بر جای&zwnj;مانده و بسیاری از آن در دانشگاه شهید چمران اهواز کنونی قرار دارد، احتمالا ما به&zwnj;ازای معماری از اندیشه&zwnj;ایست که ما آن را &laquo;سنت&zwnj;گرایی&raquo; می&zwnj;نامیم. مسلکی فکری که در مواضعی در برابرمدعیات مدرنیسم و پست&zwnj;مدرنیسم و جانبداری از سنت در کشاکش سنت و مدرنیته و پسامدرنیته، توسط عالم و عارف فرانسوی، رنه&zwnj;گنون، ایجاد شد و بعدها بر اندیشمندان مختلفی از جمله سید حسین نصر تاثیر گذاشت (قنبری، ۱۳۹۵: ۵۲ و ۵۳) که ثمره این اتفاق، تقویت و گستردگی گفتمان &laquo;اصالت&raquo; و بوم&zwnj;گرایی ضد غرب در ایران از اواسط دهه چهل هجری&zwnj;شمسی بود (متین&zwnj;عسگری، ۱۳۹۹: ۴۱۹ و ۴۲۰) و احتمالا این شهر دانشگاهی و بناهای آن و البته، نمونه&zwnj;های مشابه در سایر کشور نیز، تلاش&zwnj;هایی در این جهت از بعد معماری و شهرسازی باشد. با این وجود، همانطور که ذکر شد فقر فعالیت&zwnj;های پژوهشی در این&zwnj; زمینه&zwnj;ها بسیار بوده و اثبات این ادعا، تحقیقات گسترده&zwnj;تری را در آینده توسط نگارنده یا دیگر علاقه&zwnj;مندان به این حوزه&zwnj;ها، می&zwnj;طلبد.</span><span dir="RTL" lang="FA">&nbsp;</span></p>
<div>
<p dir="RTL"><strong><span lang="FA">پی&zwnj;نوشت</span><span lang="FA">:</span></strong></p>
<strong> </strong>
<p dir="RTL"><span lang="FA">۱- روح&zwnj;الله مجتهدزاده و زهرا نام&zwnj;آور در کتاب خود &laquo;در جست&zwnj;وجوی هویت شهری اهواز&raquo; اهواز را شهری با دو تاریخ می&zwnj;دانند. تاریخ &laquo;پنهان&raquo; که دست کم، با توجه به یافته&zwnj;های موجود، از دوران عیلامیان و بطور جدی در زمان ساسانیان و با احداث ساختارهای جدید و بازسازي آثاري در شهر، شروع شده و نقشی مهم در مناسبات سیاسی و اقتصادی ایران پیش از ورود آیین اسلام و حمله اعراب و پس از آن ایفا می&zwnj;کند؛ چنانچه در زمان حکمرانی اشکانیان و پادشاهی اردوان چهارم، پایتخت ایران بوده&zwnj; و در دوران خلافت عباسی، نام آن &laquo;سله&zwnj;النجرا&raquo; و در ردیف مهم&zwnj;ترین مراکز اقتصادی، علمی و فرهنگی سرزمین&zwnj;های اسلامی به&zwnj;شمار می&zwnj;آمده است و تاریخ &laquo;پیدا&raquo; که از دوران سلطنت ناصرالدین شاه قاجار در سال ۱۲۶۶ هجری&zwnj;شمسی با فرمان آزادي کشـتیرانی در رودخانه کارون، تاسیس &laquo;ناصریه&raquo; و شروع فعالیت هاي اقتصـادي و بندرگاهی و ساخت &zwnj;و سازهای پس از آن بوسیله حسین&zwnj;قلی خان مافی مشهور به نظام&zwnj;السلطنه&zwnj; و دیگر افراد و بنگاه&zwnj;های تجارتی و اقتصادی بانفوذ، آغازشده، در حاکمیت پهلوی اوّل و پهلوی دوّم، دوران شکوفایی خود را پشت&zwnj;سر گذاشته و&nbsp; تا امروز با وجود رویدادها و برهه&zwnj;هایی تاثیرگذار، از جمله انقلاب جمهوری اسلامی و جنگ هشت&zwnj;ساله ایران و عراق، به حیات خود ادامه داده &zwnj;است. در این&nbsp; میان، با توجه به اینکه این تاریخ، به مانند بسیاری از شهرهای ایران، پیوسته نبوده و چنانچه پس از قرون پنجم و ششم هجری&zwnj;شمسی، اهواز از شهری استراتژیک، پررونق و باشکوه، بر اساس توصیفات و متون موجود از گذشتگان، تبدیل به دهکده&zwnj;ای کوچک و ویرانه شده ،روند افول و فروپاشی خود را درپیش&nbsp; گرفته و مرکزیت خوزستان که پیشتر در اختیار اهواز بوده نیز تا ابتدای قرن سیزدهم هجری&zwnj;شمسی، به شهرهای شوشتر و دزفول جابه&zwnj;جابه می&zwnj;شود، اهواز دوران فترتی را طی می&zwnj;کند که مجتهدزاده و نام&zwnj;آور معتقدند حیات دوباره و تاریخ &laquo;پیدا&raquo; شهر مانند زندگی ققنوس است&nbsp; که هربار به هنگام مرگ، در آتش خود سوخته و از خاکستر خود دوباره تخمی پدید آمده و زاده می&zwnj;شود. برای اطلاعات بیشتر نگاه کنید به: </span></p>
<p dir="RTL"><span lang="FA">- مجتهدزاده، روح&zwnj;الله و نام&zwnj;آور، زهرا (۱۳۹۱).در جست&zwnj;وجوی هویت شهری اهواز. تهران: انتشارات مرکز تحقیقات راه، مسکن و شهرسازی. &laquo;درآمد&raquo; و &laquo;باب دوم: هویت تاریخی: اهواز شهری با دو تاریخ&raquo;</span></p>
<p dir="RTL"><span lang="FA">۲- کامران عدل، عکاس مشهور ایرانی که پیش و پس از انقلاب جمهوری اسلامی از دانشگاه جندی&zwnj;شاپور قدیم بازدیدی داشته و آلبومی ارزشمند از تصاویر بناها و وضعیت آن&zwnj; سال&zwnj;هایشان دارد، در صفحه فیسبوک خود و یادداشتی که در گرامی&zwnj;داشت این معمار نوشته&zwnj;است، او را با نام &laquo;منوچهر&raquo; خطاب می&zwnj;کند. با این وجود در دیگر منابعی که توسط نگارنده بررسی شده&zwnj;است، نام او همواره &laquo;محمدرضا&raquo; خطاب شده&zwnj;است. برای اطلاعات بیشتر نگاه کنید به:</span></p>
<p dir="RTL"><a href="https://www.facebook.com/media/set/?set=a.1572522846120716.1073742164.148368431869505&amp;type=3"><span dir="LTR">https://www.facebook.com/media/set/?set=a.1572522846120716.1073742164.148368431869505&amp;type=3</span></a><span lang="FA"> / آخرین بازدید ۲۱ بهمن&zwnj;ماه. ۱۴۰۰ ه.ش</span></p>
<p dir="RTL"><span lang="FA">۳- دانشگاه جندی&zwnj;شاپور از نخستین دانشگاه&zwnj;هاییست که برای ساخت و سازها و توسعه&zwnj;های آتی آن، طرح جامع برنامه&zwnj;ریزی می&zwnj;شود. اگرچه پس از انقلاب جمهوری اسلامی و جنگ هشت ساله و تغییرات مدیریتی صورت گرفته، دیگر اجرا نمی&zwnj;شود اما مرور و بررسی آن، از جنبه&zwnj;های مختلف ارزشمند و حاوی اطلاعات ارزنده&zwnj;ایست. برای اطلاعات بیشتر نگاه کنید به: </span></p>
<p dir="RTL"><span lang="FA">- دفتر معاونت پژوهشی و برنامه&zwnj;ریزی (۲۵۳۶). پیدایش و گسترش دانشگاه جندی&zwnj;شاپور. اهواز: انتشارات دانشگاه جندی&zwnj;شاپور. ص ۴۷ - ۵۰.</span></p>
<p dir="RTL"><strong><span lang="FA">منابع</span><span lang="FA">:</span></strong></p>
<strong> </strong>
<p dir="RTL"><span lang="FA">- دادخواه، حسن و همکاران (۱۳۹۸).&nbsp; ویژه&zwnj;نامه تاریخ شفاهی دانشگاه؛ آثار نوشتاری دانشگاهیان به مناسبت آیین بزرگداشت شصتمین سالگرد تاسیس دانشگاه شهید چمران اهواز. جلد اوّل. اهواز: انتشارات دانشگاه شهید چمران اهواز.</span></p>
<p dir="RTL"><span lang="FA">- دفتر معاونت پژوهشی و برنامه&zwnj;ریزی (۲۵۳۶). پیدایش و گسترش دانشگاه جندی&zwnj;شاپور. اهواز: انتشارات دانشگاه جندی&zwnj;شاپور.</span></p>
<p dir="RTL"><span lang="FA">- مجاب، حبیب&zwnj;الله (۱۳۴۶).تاریخچه مختصر: دانشگاه گندی&zwnj;شاپور &laquo;جندی&zwnj;شاپور&raquo;. اهواز: سازمان آب و برق خوزستان.</span></p>
<p dir="RTL"><span lang="FA">- مجتهدزاده، روح&zwnj;الله و نام&zwnj;آور، زهرا (۱۳۹۱).در جست&zwnj;وجوی هویت شهری اهواز. تهران: انتشارات مرکز تحقیقات راه، مسکن و شهرسازی.</span></p>
</div>
<p dir="RTL"><span lang="FA">- قنبری، حسین (۱۳۹۵). امکان و ضرورت هنر اسلامی؛ بررسی و نقد دیدگاه سنت&zwnj;گرایان. تهران: نشر نگاه معاصر.</span></p>
<p>&nbsp;</p>
<p class="MsoNormal" dir="RTL" style="text-align: justify; text-justify: kashida; text-kashida: 0%; text-indent: 9.0pt; direction: rtl; unicode-bidi: embed;"><span lang="FA">- متین&zwnj;عسگری، افشین (۱۳۹۸). عصر پهلوی: مدرنیزه شدن ایران در بستر جهانی. در &nbsp;تورج دریایی، تاریخ ایران پژوهش آکسفورد (۴۰۳ -۴۲۵). ترجمه شهربانو صارمی. چاپ دوّم (۱۳۹۹). تهران:&nbsp; انتشارات ققنوس.</span></p>
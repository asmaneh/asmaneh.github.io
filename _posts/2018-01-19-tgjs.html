--- 
title: "نسبت معماری و علم در جهان غرب؛ از عصر باستان تا قرون میانه (۵)" 
authors: r.mojtahedzadeh 
types: blog 
featured: false
slug: tgjs 
--- 
<div>
<div>
<p>مقوله نسبت علم و معماری در جهان قدیم، اعم از شرق و غرب، از مقولات شایسته پژوهش است که کمتر به آن پرداخته شده؛ در این سلسله یادداشتها که ترجمه آزاد و تلخیص&zwnj;یافته بخشهایی از فصول دوم تا چهارم کتاب استفان پارسل،&nbsp;چهار مفهوم تاریخی معماری، است؛ به نسبت علم و معماری و جایگاه معماری در طبقه&zwnj;بندی&zwnj;های دانش در جهان غرب پرداخته می&zwnj;شود.</p>
<p>گفتیم طبقه&zwnj;بندی دو سطحی ایزودیر سویلیایی عرصه&zwnj;ای تازه برای بالیدن مفهوم در حال تکوین علوم کاربردی بود. این عرصه را حدود دو قرن پس از او، یکی از شارحانش ابعادی تازه بخشید. یوهان اسکات اریژن [۱] (حدود ۸۷۷-۸۱۰) نخستین فیلسوفی بود که از اصطلاح &laquo;مکانیکال آرتس&raquo; [۲] به معنای علوم یا صناعات کاربردی استفاده کرد. اریژن عالمی ایرلندی و معلمی در دربار شارل دوم، نوه شارلمانی، در آخرین سالهای حکمرانی کارولنژی&zwnj;ها بود. شارلمانی با اعتقاد به اینکه صناعات آزاد راهی برای رسیدن به خرد مسیحی است، &nbsp;هر دیر و کلیسای جامعی را ملزم ساخته بود مدارسی برای تعلیم موضوعات چهار علم اصلی افتتاح کنند. اریژن به عنوان استاد صناعات آزاد و متخصص در زمینه تعالیم ایزودیر سویلیایی و آگوستین شناخته می&zwnj;شد.</p>
<p>یکی از نوشته&zwnj;های اولیه اریژن حاشیه&zwnj;ای بر&nbsp;ازدواج زبان&zwnj;شناسی و عطارد&nbsp;از مارتیانوس کاپلا بود. هرچند حاشیه او تفسیری خط به خط از متن بود اما بخش مربوط به تمثیل ازدواج را با افزودن صحنه&zwnj;ای جدید بسط داد. به این ترتیب که پس از آنکه عطارد صناعات هفت&zwnj;گانه را به عروسش پیشکش کرد، او نیز در پاسخ هفت صناعت کاربردی را تحت نام &laquo;مکانیکال آرتس&raquo; به او داد. مکانیکال آرت یا صناعات کاربردی اصطلاحی جدید بود که توسط اریژن ابداع شد. او با گفتن اینکه صناعات آزاد از منشایی الهی سرچشمه می&zwnj;گیرد و "به&zwnj;طورطبیعی توسط روح فهمیده می&zwnj;شود" درحالیکه منشاء علوم کاربردی "برخی تقلیدات یا ابداعات بشری" است، میان این دو طبقه تفاوت نهاد. او از میان هفت صناعت کاربردی تنها به نام بردن از یکی، یعنی معماری، اکتفا کرد.</p>
<p>اریژن معماری را تعریف نکرد و نگفت چرا آن را به عنوان صناعتی کاربردی انتخاب کرده است، جزآنکه آن را با معیارش، یعنی "برخی تقلیدات یا ابداعات بشری" مناسب دیده است. آنگونه که در حاشیه نویسی&zwnj;اش بر مارتیانوس کاپلا آشکار است، مرجع اریژن در زمینه معماری احتمالا از این مرجع مکتوب اولیه&zwnj;تر می&zwnj;آید تا از ملاحظات تازه پیرامون مجموعه کاملی از صناعات که با این دسته&zwnj;بندی جدید تناسب دارد. متعاقبا در این دسته&zwnj;بندی به مجموعه&zwnj;ای از نویسندگان رومی شامل مارتیانوس کاپلا، وارو، و ویتروویوس استناد می&zwnj;کند. در متنِ اریژن به طب، دیگر دوشیزه مستثنی شده مارتیانوس، اشاره&zwnj;ای نمی&zwnj;شود؛ بنابراین معماری به تنهایی در انتظار پیوستن شش صناعت کاربردی دیگر باقی می&zwnj;ماند.</p>
<p>اریژن معتقد بود صناعات آزاد نقش مهمی در مذهب بازی می&zwnj;کنند، زیرا می&zwnj;توانند به رستگاری انسان کمک کنند. دانستن این صناعات، به&zwnj;ویژه دستور زبان، کمک می&zwnj;کند تا هرکس متون مقدس را بفهمد، و این به&zwnj;نوبه خود به فهمیدن کلام مسیحی یاری می&zwnj;رساند. او صناعات آزاد را بیش از کشف یا ابداع یونانیان، هدایایی از جانب خداوند می&zwnj;دانست. روزگاری این هنرها فطری انسان بودند اما با هبوط انسان به فراموشی سپرده شدند. با ملاحظه صناعات آزاد جاودانی به&zwnj;مثابه گامهای ضروری صعود به قلمرو امر متعال، اریژن ایده&zwnj;ای نوافلاطونی را با هدفی مسیحی به کار برد.</p>
<p>از سوی دیگر صناعات کاربردی هیچ کمکی به رستگاری فردی نمی&zwnj;کرد. آنها ابداعات انسانی اند، نه مخلوقات الهی، بنابراین تامل بر آنها بی&zwnj;معنا خواهد بود. طبق نظر اریژن به صناعات آموخته شده در شرایطی آزاد اطلاق می&zwnj;شود که صرفا برای ارزش خودشان آموخته یا تحصیل می&zwnj;شود؛ آنها از هیچ منبع دیگری نشات نمی&zwnj;گیرد، بلکه به&zwnj;طور طبیعی توسط روح انسان فهمیده می&zwnj;شود. بنابراین آنها چون معماری و صناعات دیگر، که با پاره&zwnj;ای تقلیدات یا محاسبات انسانی حاصل می&zwnj;شود، نیستند.</p>
<p>تمایز سلسله&zwnj;مراتبی اریژن میان صناعات آزاد و صناعات کاربردی به وسیله دیگران در قرن نهم تکرار شد اما به طریق معناداری بسط داده نشد. رمیژس اوسری [۳] (حدود ۹۰۸-۸۴۰)، یک استاد دانشگاه، تفسیری آموزشی بر حکایت تمثیلی مارتیانوس کاپلا نوشت که در آن طب و معماری را چون دو صناعت از علوم کاربردی هفتگانه معرفی کرد. بدین&zwnj;ترتیب او دو دوشیزه&zwnj;ای را که مارتیانوس رد کرده بود، دوباره برگرداند. او از پر کردن فهرست با پنج هنر باقی مانده امتناع کرد اما تاکید داشت که صناعات کاربردی "بیشتر تجربی&zwnj;اند تا استدلالی".</p>
<p>کتابهای مدرنی که به تاریخ صناعات کاربردی در قرون میانه می&zwnj;پردازند، مایلند ریشه این اصطلاح را به علم مکانیک، دانش ریاضیاتی نیرو و حرکت که در ماشین&zwnj;های فیزیکی و مکانیسم&zwnj;ها استفاده می&zwnj;شود، ربط دهند. علم مکانیک باستان انواع گوناگون اهرم&zwnj;ها نظیر ماشینهایی برای بالابردن آب، ابزارهای خودکار جادویی هرون اسکندرانی و نظایر آن را دربرمی&zwnj;گرفت؛ که همه این کاربردها تنها با اصطلاح رومی آرس مکانیکا (علم کاربردی یا علم الحیل) و تعریف آن از صفت لاتین مکانیکوس &laquo;برآمده یا متعلق به مکانیک&raquo; ادا می&zwnj;شد.</p>
<p>اما ریشه&zwnj;شناسی واژه "مکانیکال" در زبان یونانی معانی افزوده&zwnj;ای ایجاد می&zwnj;کند که ضرورتا با حرکت یا ماشین ارتباطی ندارد.این واژه از صفت مکانیکوس [۴] به معنای &laquo;مبتکر&raquo; و &laquo;مخترع&raquo; می&zwnj;آید، که به نوبه خود از فعل &laquo;مِکان&raquo; [۵] به معنای &laquo;ساخته شده به&zwnj;وسیله هنر یا حیله (ترفند)&raquo;، &laquo;تدبیر کردن&raquo;، &laquo;اختراع کردن&raquo; اخذ شده است. این معانی نه به ماشین&zwnj;های فیزیکی، بلکه به اعمال انسانی ارجاع می&zwnj;دهد. بر مبنای این تعریف هرکس می&zwnj;تواند در موقعیتهایی، که ضرورتا ربطی هم به ماشین و مکانیک ندارد، &laquo;مکانیکی&raquo; عمل کند. این ریشه&zwnj;شناسی واژه "مکانیک" معانی تنزل یافته امروزی این واژه را، که در آن ویژگی&zwnj;های معین ماشینی (قانون&zwnj;مندی، نظام&zwnj;مندی و نظایر آن) در تضاد با ویژگیهای خاص انسانی (بیان&zwnj;گری، اندیشمندی و نظایر آن) است، افاده نمی&zwnj;کند.</p>
<p>زمانی که اریژن اصطلاح &laquo;علوم کاربردی&raquo; (مکانیکال آرت) را ابداع کرد، احتمالا ریشه یونانی واژه مکانیکوس را در ذهن داشته است. او تحت تاثیر یونانیان و آشنا به نظرات نوافلاطونی بود. مِلاکش برای علم کاربردی، &laquo;تقلیدات یا ابداعات انسانی&raquo;، با ریشه&zwnj;شناسی یونانی سازگار بود و مستقیما به دانش رومی مکانیک ربطی نداشت. به عنوان تعریفی برای یک دسته کامل و محتوای احتمالیش، پیوند زدن &laquo;مکانیکال&raquo; و &laquo;ابداعات انسانی&raquo; نوعی تعمیم مناسب است.</p>
<p>واژه یونانی مکانیکوس در معماری بیزانسی نیز به&zwnj;گونه&zwnj;ای متمایز از معمار (آرکیتکتون) به کار برده می شد. در رساله&nbsp;دی&zwnj;آدیفیس&nbsp;[۶]، به معنای "درباره ساختمان" از پروکوپیوس (۵۶۵-۵۰۰) تاریخ&zwnj;نگار و حقوق&zwnj;دان بیزانسی، که به ستایش از کنستانتین به عنوان حامی ایاصوفیه و بناهای قابل&zwnj;توجه دیگر در قسطنطنیه اختصاص دارد؛ پروکوپیوس این بناها را نه تنها برای دستاوردهای ساختاری که به جهت تاثیرات جادوییشان ستایش می&zwnj;کند. گنبد &laquo;گویی شناور بر هوا نه ایستاده بر پایه&zwnj;ها به نظر می&zwnj;رسد&raquo;. طرح این بنای شکوهمند و خلاق توسط آنتمیوس ترالس، متخصص در هندسه، و ایزیدوروس ملطی، متخصص در فیزیک، ابداع شد. پروکوپیوس از هوشمندیشان با نام بردن از ایشان به عنوان مکانیکوس، عنوانی که بر خلاقیت از طریق عملی نظریه&zwnj;پردازانه تاکید می&zwnj;کرد، ستایش کرد. جای دیگر در کتابش پروکوپیوس از اصطلاح معمار (آرکیتکتون) استفاده می&zwnj;کند، اما صرفا به اعمال فیزیکی بنایی و اینکه معمار سرپرستی است که دیگر کارگران ساختمان [۶] را مدیریت می&zwnj;کند، اشاره می&zwnj;کند. این موضوع با باور اولیه&zwnj;تر یونانی که کار معمار نوعی تخنه است، سازگار است. تمایز پروکوپیوس میان مکانیکوس و آرکیتکتون مرزی میان طراحی و بنایی می&zwnj;کشد که برای ما هم شناخته شده است، اما جایگاه معمار در طرفی است که انتظار نداریم. این وضعیت برای معمار بیزانسی در لغت&zwnj;نامه&zwnj;ای بیزانسی نیز آشکار است: arcitektwn، ارشد امور ساختمانی، رییس درودگران (یا بنایان)، کسی که چیزی را با مراقبت و مشقت به شکل درست درمی&zwnj;آورد.</p>
<p>تمایزی مشابه در مقدمه یک متن اولیه&zwnj;تر دانش مکانیک نوشته شده توسط پاپوس اسکندرانی در اواخر قرن سوم آشکار است. پاپوس پنج نوع از علم مکانیک را شرح می&zwnj;دهد که برخی، نظیر بلند کردن اجسام سنگین و پرتاب آنها به فواصل دور با صرف نیرویی اندک، اعمال جادویی و غیرطبیعی به نظر می&zwnj;رسد. او آموزش ایده&zwnj;آل برای یک مکانیکوس (مهندس [۷]) را شامل دانش&zwnj;های نظری (حساب، هندسه، نجوم و فیزیک) و مهارت&zwnj;های عملی (فلزکاری، خانه&zwnj;سازی، نجاری و نقاشی) توصیف می&zwnj;کند. اما او توصیه می&zwnj;کند اگر کسی نتواند همه آنها را یاد بگیرد، همتش را مصروف کارهای عملی کند تا حداقل معمار (آرکیتکتون) یا مخترع ابزار مکانیکی شود. این موضوع جایگاه معمار (آرکیتون) را به مثابه زیردست و زیرمجموعه مهندس (مکانیکوس) قرار می&zwnj;دهد. رابطه&zwnj;ای مشابه در طبقه&zwnj;بندی اریژن از این هنرها، که در گروه "صناعات کاربردی" معماری را به&zwnj;عنوان یکی از هفت قسمت معرفی می&zwnj;کند، آشکار است. تمایز میان معمار و مهندس در معماری کارولینژی معاصرِ اریژن نیز ردیابی شده است.</p>
</div>
</div>
<div>&nbsp;</div>
<div>
<p dir="ltr">[1] Johannes Scotus Eriugena</p>
</div>
<div>
<p dir="ltr">[2] artes mechanicas</p>
</div>
<div>
<p dir="ltr">[3] Remigius of Auxerre</p>
</div>
<div>
<p dir="ltr">[4] Mechanikos</p>
</div>
<div dir="ltr">
<p>[5] Mechane</p>
</div>
<div dir="ltr">
<p>[6] De aedificiis</p>
</div>
<div dir="ltr">
<p>[7] Tekhnai</p>
</div>
<div dir="ltr">
<p>[8] mechanician</p>
</div>
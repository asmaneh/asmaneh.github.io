--- 
title: "حیات روستا در کشاکش حفاظت و توسعه" 
authors: sarababaf 
types: blog 
featured: false
slug: Jpave 
--- 
<p>زندگی در روستاها به سرعت در حال تغییر است و این تغییر تابعی است ناموزون از تغییرات پرشتاب جامعه شهری. اکنون تحولات جامعه مدرن ــ&nbsp;که اغلب با کلیدواژه &laquo;توسعه&raquo; تفهیم می&zwnj;شوند&nbsp;ــ هم در ذات و ماهیت روستا بروز یافته و هم بر شیوه&zwnj;های رویکرد به روستا و راه&zwnj;های شناخت و درک و فهم آن سیطره پیدا کرده است. در تعاریف کلاسیک مفهوم توسعه ــ&nbsp;در آغاز دوره مدرن&nbsp;ــ و همچنین برنامه&zwnj;هایی که بر آن اساس نوشته &zwnj;شده&zwnj;اند، رویکردی انسان&zwnj;محور حاکم بود. رویکردی که در آن انسان مدرن بر خلاف سنت پدرانش، خود را جدا از طبیعت پیرامونش تصور می&zwnj;کند و شأن جهان نزد او از امری عینی و بیرونی (ابژکتیو) به امری ذهنی (سوبژکتیو) و تحت کنترل تغییر یافته است. در این دیدگاه، طبیعت ابزاری است در جهت دستیابی هرچه سریع&zwnj;تر به مدینه فاضله&zwnj;ای که مدرنیته ترسیم می&zwnj;کند.</p>
<p>در برنامه&zwnj;های توسعه&zwnj;ای مبتنی بر دیدگاه مدرن، روستا و پاسخ&zwnj;های انسان روستایی به بستر زیست خود نمادی از زندگی بدوی انسانی و مترادف با &laquo;عقب&zwnj;ماندگی&raquo; یا &laquo;دورافتادگی&raquo; تلقی می&zwnj;شد. در این دورانْ باور عوامانه از کلمه &laquo;گذشته&raquo;، برداشتی چون &laquo;کهنگی&raquo;، &laquo;انقضا&raquo; و &laquo;ناکارآمدی&raquo; را ادراک می&zwnj;کرد؛ این باور که منجر به استقبال از برنامه&zwnj;های توسعه&zwnj;ای مدرن شد، نتیجه برداشت &laquo;خطی&raquo; و نه &laquo;رُتبی&raquo; از &laquo;گذشته&raquo; بود.</p>
<p>به موازات آشکار شدن هزینه&zwnj;های اجتماعی، فرهنگی، زیست&zwnj;محیطی و انسانی توسعه با مبانی جهان&zwnj;بینی مدرن،&zwnj; جنبه&zwnj;های فریبنده و منفی این پدیده نیز بیش&zwnj;تر محرز شد. کم&zwnj;کم روشن شد که این مفهوم نه&zwnj;تنها به خاطر عدم وفا به وعده&zwnj;هایش شکست خورده، بلکه مسبب ــ&nbsp;یا دست&zwnj;کم قرین ــ آسیب&zwnj;ها و معضلات گوناگون زیست&zwnj;محیطی، اجتماعی، فرهنگی و اقتصادی نیز بوده &zwnj;است.</p>
<p>در مسیری موازی، نگاه به میراث انسانی از مسیری پرفرازونشیب گذشته بود تا از مفهوم عتیقه&zwnj;جویی و انحصار میراث انسانی در اشیای آنتیک، به مفهوم حفاظت از &laquo;میراث انسانی&raquo; برسد. فرآیند تکوین مفهوم &laquo;حفاظت&raquo;، در ابتدا حفاظت&zwnj;گران و نظریه&zwnj;پردازانی را در این حوزه پرورد که هرگونه تحول در زندگی سنتی انسان و فرآورده&zwnj;های برآمده از آن را مردود می&zwnj;شمردند. ترجمه مفهوم حفاظت به &laquo;نگهداری اثر در شکل طبیعی و اولیه خود&raquo; و تاکید بر &laquo;حفظ همان شکل در آینده حتی اگر عمر زیادی نکند&raquo;، بر صورتی از حفاظت محدود می&zwnj;شد که بیش از هر چیز مقصود از حفاظت را نگهداری &laquo;کالبد&raquo; پدیده&zwnj;ها می&zwnj;دانست.</p>
<p>&nbsp;حال سوال این است که آیا حفاظت از پدیده&zwnj;هایی که به تعبیری زنده و در حال &laquo;هست شدن&raquo; مدام هستند ــ&nbsp;چون روستا&nbsp;ــ می&zwnj;تواند منحصر به حفاظت کالبدی آن&zwnj;ها باشد؟ و آیا با حفاظت کالبدی حفاظت روح آن نیز ممکن است؟</p>
<p>در کنار وجه سلبی حفاظت که مبارزه با عوامل فرسایشی است، وجهی ایجابی نیز وجود دارد که آن فراهم کردن شرایط ادامه &laquo;حیات&raquo; فرآورده&zwnj;های انسانی در امروز و آینده است. گرچه این دو عامل در نگاه اول بسیار شبیه به هم به نظر می&zwnj;رسند اما تفاوت عمده&zwnj;ای بین آن&zwnj;ها می&zwnj;توان قایل شد.</p>
<p>سخن از حفاظت میراث روستایی که به میان می&zwnj;آید، گاه تصور می&zwnj;شود که مقصود حفاظت از بناهایی است که از گذشته روستا به جا مانده، پس حفاظت از کالبد این آثار همان حفاظت از روستاست. برداشتی دیگر از حفاظت روستایی اما دوراندیشانه&zwnj;تر است. این برداشت، حفاظت از روستا را حفاظت از الگوهایی کالبدی در روستا می&zwnj;پندارد و تصوری مدولار از الگو دارد، به این معنی که می&zwnj;توان با مطالعه پلان&zwnj;ها و نماهای بناهای روستایی، چند نمونه پلان و نمای تیپ طراحی کرد و از آن&zwnj;ها برای ساخت&zwnj;وسازهای جدید روز بهره برد. البته در این روش هم صورت آثار حفظ می&zwnj;شوند، اما آنچه باقی می&zwnj;گذارد پوسته&zwnj;ای بی&zwnj;روح و افعالی غافل از علت&zwnj;هاست که با اندک تغییری در صورت مساله خلاقیتی برای پاسخ&zwnj;گویی ندارد. صورت متکامل&zwnj;تر این دو برداشت از مفهوم حفاظت، &laquo;حفاظت مبتنی بر توسعه&raquo; است. در این رویکرد سوم، مقصود از حفاظت میراث روستایی، حفاظت از &laquo;روند تعامل انسان و بستر زیست&raquo; است؛ چنین تعاملی است که کالبد میراث روستایی و بلکه الگوهای کالبدی میراث روستایی را تولید می&zwnj;کند و مهم&zwnj;تر آن که، در جریان تحولات و تطورات انسان و ابزار و روزگار، همواره کالبدها و الگوها را تازه و زنده نگاه می&zwnj;دارد. این تعامل دامنه&zwnj;ای از &laquo;به&zwnj;کارگرفتن مصالح بوم&zwnj;آورد، یافتن پاسخ به شرایط اقلیمی، جغرافیایی، اقتصادی، فرهنگی&raquo; تا &laquo;دانشی که بر تناسبات معماری&raquo; احاطه دارد&raquo;، را شامل می&zwnj;شود.</p>
<p>روستا به عنوان میراثی انسانی در نتیجه جریان طبیعی زندگی انسان طی هزاران سال روی زمین تکوین یافته و بر نوعی رشد &laquo;به&zwnj;قاعده&raquo; و &laquo;به&zwnj;اندازه&raquo; استوار بوده است. آهنگ تغییر و رشد آن علاوه بر پیوستگی، ویژگی&zwnj;های دیگری نیز داشته که &laquo;آهستگی&raquo; و &laquo;گام&zwnj;به&zwnj;گامی&raquo; در دگرگونی و روند تغییرات از آن جمله بوده است. هدف &laquo;حفاظت مبتنی بر توسعه&raquo; در روستاها، حفاظت از &laquo;جریان زندگی&raquo; روستایی مبتنی بر همان رشد &laquo;به&zwnj;قاعده&raquo; و &laquo;به&zwnj;اندازه&raquo; است که نه از هویت خود تهی شده باشد و نه از زندگی با استانداردهای روزگار خود بازبماند. مساله به هیچ وجه اصرار بر استفاده از مصالح یا نمادهای سنتی روستا و پرهیز از ورود نمادهای مدرن نیست. بلکه هر عنصری که بتواند به آرامی در جان زندگی روستایی بنشیند، خود را سازگار بر روند رشد آن کند و به حیات زندگی روستایی (و نه شهری کردن آن) کمک کند، خود بخشی از هویت تازه روستاست که در زاد و ولدی سالم حیات خود را یافته است. چنان که چرخ چاه روزگاری در روستاها نبود و اکنون می&zwnj;تواند بخشی از هویت روستا باشد.</p>
--- 
title: "مزار بکتاش آبتین و امامزاده عبدالله" 
authors: فرزاد زره‌داران 
types: blog 
featured: false
featureImg: "/assets/img/posts/uSntp.jpg" 
slug: uSntp 
gallery: 
- image_path: "/assets/img/posts/uSntp.jpg" 
  title: "مزار بکتاش آبتین و امامزاده عبدالله" 
- image_path: "/assets/img/posts/uSntp-1.jpg" 
  title: "تصویر ۱" 
- image_path: "/assets/img/posts/uSntp-2.jpg" 
  title: "تصویر ۲" 
- image_path: "/assets/img/posts/uSntp-3.jpg" 
  title: "تصویر ۳" 
 
--- 
<p>این روزها همه از آبتین می&zwnj;نویسند و من اما می&zwnj;خواهم از مزارش بنویسم. آبتین را در امامزاده عبدالله ری دفن کرده&zwnj;اند. (تصویر ۱) از خودم پرسیدم که چرا باید چنین شخصی را در چنین مکانی دفن کنند؟ به سراغ ویژگی&zwnj;های این مکان رفتم.&nbsp;</p>
<p>۱- فاصله&zwnj;ٔ این مکان تا مرکز تهران، اگر آن را میدان انقلاب در نظر بگیریم، با ماشین حداقل چهل دقیقه است؛ همانند فاصلهٔ میدان انقلاب تا بهشت زهرا، حرم حضرت عبدالعظیم یا امامزاده صالح. به&zwnj;سخن دیگر، احتمالاً زمان دسترسی به صحن امامزاده عبدالله چندان تفاوتی با دیگر آرامستان&zwnj;ها ندارد. بنابراین اگر شخصی بخواهد بر سر مزاری حاضر شود و به صحن امامزاده عبدالله یا بهشت زهرا برود از زمانی که خبر مراسم تشییع به او می&zwnj;رسد تا زمانی که بخواهد بر سر مزار حاضر شود، با در نظر گرفتن زمانی برای آماده شدن و مهیا کردن خود برای آمدن به مراسم، حدود یک ساعت تا یک&zwnj; ساعت و نیم زمان نیاز دارد و تبعاً اگر زمانی کمتر در اختیار داشته باشد به هیچ&zwnj; کدام نمی&zwnj;رسد. بنابراین هر سهٔ این آرامستان&zwnj;ها، امامزاده عبدلله و امامزاده صالح و بهشت زهرا، از حیث دوری از مرکز شهر مشابه&zwnj;اند. با در نظر گرفتن این تشابه چه عاملی باعث می&zwnj;شود که چنین مراسمی را در صحنی به پای دارند که در میانه&zwnj;ٔ شهر قرار گرفته است؟</p>
<p>۲- بقعهٔ امامزاده عبدالله در صحنی قرار داد که در آنْ متوفیان را به خاک می&zwnj;سپرند. پیوند این صحن با شهر مسأله&zwnj;ٔ در خور توجهی&zwnj;ست. همسایگی غربی این صحن زمین&zwnj;های بایر و ویرانی است، که احتمالاً فضایی برای قبر&zwnj;های آینده است، و بین صحن و ساختمان&zwnj;های مسکونی در کمترین حد صد متر و در بیشترین حد ۲۵۰ متر فاصله می&zwnj;اندازد و هرگونه پیوندی را با ساختمان&zwnj;های مسکونی قطع می&zwnj;کند. پیرامون این صحن را بناهایی محصور کرده است. جز ورودی اصلی این صحن که در سمت شرق قرار گرفته است یکی دو ورودی پر پیج و خم و فرعی دیگر نیز وجود دارد که اشخاص حاضر در صحن، اگر پیش&zwnj;تر به آنها وارد نشده باشند نخواهند فهمید به کجا می&zwnj;رسد. بنابراین اشخاص حاضر در صحن اگر غریبه باشند صرفاً با همان ورودی شرقی آشنا هستند و تنها راه ورود و خروج خود به صحن را از آن جبهه می&zwnj;دانند. به&zwnj;سخن دیگر، برای ورود و خروج از این صحن یک راه اصلی وجود دارد و این ویژگی امکان نظارت و کنترل را به خوبی فراهم می&zwnj;کند.&nbsp;</p>
<p>نحوهٔ اتصال این ورودی به بدنهٔ شهری ویژگی ممتاز آن است. کوچه&zwnj;ای با عرض حدود شش و&nbsp; طول شصت و شش متر، همچون جلوخان مسجد جامع یزد یا دستگاه ورودی مسجد جامع قزوین، صحن را از بدنه&zwnj;ٔ شهری جدا می&zwnj;کند. (تصویر ۲) به&zwnj;سخن دیگر، صحن با واسطی به بدنه&zwnj;ٔ شهر پیوند می&zwnj;خورد. این واسط عملاً بین مردم شهر و اشخاص حاضر در صحن فاصله می&zwnj;اندازد و موجب می&zwnj;شود که هرچه اشخاص حاضر در صحن بر عزای عزیز خود بگریند و زاری کنند و فریاد برآورند در شهر آب از آب تکان نخورد؛ یا حداقل چندان محسوس نباشد.&nbsp;</p>
<p>ویژگی دیگر این واسط تنگ و باریک نیز آن است که اگر جمعیت زیادی برای تشییع شخصی در آن صحن گرد آیند و تعداد گردآمدگان صحن را پر کند اشخاصی که بیرون صحن می&zwnj;مانند عملاً ارتباطی با فضای داخلی صحن ندارند و جمعیت دیگر نمی&zwnj;تواند یک&zwnj;دست و متحد کنارهم قرار گیرند؛ ناچار به دو گروه تقسیم می&zwnj;شوند که از هم خبری ندارند.</p>
<p>۳-ویژگی دیگر نیز موقعیت مزار آبتین در داخل صحن است. او را در گوشه&zwnj;ٔ شمال&zwnj;غربی صحن، شمال بقعهٔ امامزاده عبدالله، دفن کرده&zwnj;اند. (تصویر ۳) همان&zwnj;طور که در تصویر مشخص است، مزار او از شمال و جنوب و غرب به جداره&zwnj;های شمالی و غربی صحن و جداره&zwnj;ٔ شمالی بقعه محدود است. اگر بپذیریم نحوهٔ طبیعی گردآمدن اشخاص بر فراز مزار آن است که در دوایری به مرکز آن بایستند، کمااینکه چنین سامان&zwnj;دهی فضایی&zwnj;ای را بر فراز شهید&zwnj;گاه&zwnj;های رومی و بیت&zwnj;المقدس و تئاتر&zwnj;ها و استادیوم&zwnj;های یونانی و رومی می&zwnj;بینیم، موقعیت کنونی این مزار نسبت به مزارهایی که در مرکز و شرق صحن قرار دارند، امکان گردآمدن اشخاص را محدود می&zwnj;کند و پس از پر شدن چند حلقه&zwnj;ٔ دایره&zwnj;ای شکل دیگران مجبور می&zwnj;شوند که در فاصله&zwnj;ای دور&zwnj;تر از مزار قرار گیرند.</p>
<p>همهٔ این ویژگی&zwnj;ها، علی&zwnj;رغم اینکه به نظر می&zwnj;آید اعضای کانون نویسندگان از موقعیت مزار رضایت دارند، پرسشی را در من برمی&zwnj;انگیزد. موقعیت مزار آبتین را خانواده&zwnj;ٔ او تعیین کردند یا دیگران؟</p>
--- 
title: "کاربرد بی‌رویۀ اصطلاح «باغ- شهر»" 
authors: etezadi 
types: blog 
tags: منظر,تاریخ منظر,معماری منظر,لادن اعتضادی,باغ- شهر,اصطلاحات معماری,تاریخ معماری,آسمانه,مطالعات معماری ایران 
featured: false
slug: PQAxg 
excerpt: "چند هفته‌ای است که کاربرد بی‌رویۀ اصطلاح (باغ- شهر)(Garden City)  ذهنم را مشغول کرده است و از خود می‌پرسم چگونه است که یک اصطلاح تخصصی شهرسازی شهره در عرصۀ بین المللی که رجوع به نظریه‌ای برای نوشهرهای دوران پس از انقلاب صنعتی دارد، مدتی است به عنوان صفتی برای شهرهای تاریخی ایرانی به کار گرفته می شود و نهایتاً همچون لقبی و نامی خاص برای برخی شهرهای ما حک می‌شود؟" 
--- 
<div>
<div style="text-align: justify;">چند هفته&zwnj;ای است که کاربرد بی&zwnj;رویۀ اصطلاح (باغ- شهر)(Garden City) &nbsp;ذهنم را مشغول کرده است و از خود می&zwnj;پرسم چگونه است که یک اصطلاح تخصصی شهرسازی شهره در عرصۀ بین المللی که رجوع به نظریه&zwnj;ای برای نوشهرهای دوران پس از انقلاب صنعتی دارد، مدتی است به عنوان صفتی برای شهرهای تاریخی ایرانی به کار گرفته می شود و نهایتاً همچون لقبی و نامی خاص برای برخی شهرهای ما حک می&zwnj;شود؟<br />این روزها سرنخ&zwnj;هایی پیدا کرده&zwnj;ام و شاید مقاله&zwnj;ای از آن در آید. ضمن جستجوی سرنخ&zwnj;ها، با یاری آقای مهرعلی گرامی به مقاله&zwnj;ای دست یافتم با عنوان و محتوا و انشایی مغشوش (به نظر می رسد متن از روی سخنرانی پیاده شده اما برای چاپ ویرایش نشده است) و با نتیجه&zwnj;گیری&zwnj;های بسیار عجیب. &nbsp;فکر کردم شاید بد نباشد عنوان پیچیده و چند سطر از متن آن را به عنوان مستوره در این یادداشت قرار دهم تا دوستان حلقۀ آسمانه خود در باره&zwnj;اش قضاوت کنند. (در متن زیر آنچه داخل پرانتز آمده از سوی من است.)<br />عنوان: پژوهشی در ویژگی&zwnj;های شهرهای اسلامی (ایده پیدایش "باغ شهرها" و رابطۀ شهرسازی و دین)<br />" ... در اواخر این قرن (؟) (هاوارد در 1898کتابش را منتشر ساخت) که بحران شهرهای صنعتی انگلستان و مردمش را به ستوه آورده بود، شخصی باذوق و متفکری به نام ابنزر هاوارد که منشی پارلمان انگلیس (؟) (انگلستان) بود به فکر احداث باغ شهرها انداخت (افتاد). او می خواست شهرهای صنعتی و منازل یکنواخت (؟) انگلیس (انگلستان) را رنگ&zwnj;ورویی تازه داده و مردم سخت کوش و مشغول به صنعتگرایی (؟) را به نحوی از این مشکل رهانیده طبیعت را مجدداً به آنها ارزانی دارد. (زهی برداشت ناقص و باطل از نظریۀ هاوارد).<br />... اکنون خوانندگان عزیز را یاد آور شوم 2500سال (!) قبل از آنکه شخصی چون هاوارد باغ شهری بنا نهد، اصفهان (منظور نویسنده اصفهان صفوی است که پیشتر شرح چهارباغ آن را داده است)، و قرن&zwnj;ها (!) قبل از آن سمرقند (منظور سمرقند تیموری است) و بخارا (؟) و شیراز (سلجوقی) می&zwnj;زیست (!) و بر خود می&zwnj;بالید (!)."<br />زهی تأسف که این&zwnj;گونه مقالات منتشر می&zwnj;شوند و صورت مرجع پیدا می&zwnj;کنند برای رسالۀ دکتری یا کتاب.<br />(نک، شاهچراغی، پارادایم&zwnj;های پردیس، ص 52)</div>
<p style="text-align: justify;">&nbsp;</p>
</div>
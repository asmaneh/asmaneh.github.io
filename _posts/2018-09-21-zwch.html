--- 
title: "استعاره­‌های زبان (۱)" 
authors: sedehi 
types: blog 
featured: false
slug: zwch 
--- 
<p>آدرین فورتی<br />ترجمهٔ یاسر سه&zwnj;دهی</p>
<p>&laquo;نیاز به اعاده&zwnj;ٔ وحدت و امیدواری به رشته&zwnj;ٔ ما از طریق احیاء تمامی تأثیرات متفاوت قیاس زبانی، ضروری&zwnj;ترین امری است که در حال حاضر به نظر من می&zwnj;رسد.&raquo; [۲] JosephRykwert, 1971, 59.&zwnj;&nbsp;</p>
<p>&laquo;راه&zwnj;های زیادی برای معادل دانستن معماری با زبان وجود دارد. با این&zwnj;حال چنین معادل&zwnj;سازی&zwnj;هایی بیشتر اوقات به تقلیل و طرد منجر می&zwnj;شوند.&raquo; [۳]&nbsp;Bernard Tschumi, 1977, 94.</p>
<p>از میان تمامی استعاره&zwnj;هایی که در حوزهٔ معماری یافت شده&zwnj;اند، موارد اندکی بوده&zwnj;اند که به اندازه استعاره&zwnj;های مستخرج از زبان، چنین کاربردهای متنوعی پیدا &zwnj;کرده&zwnj; باشند و به&zwnj; یقین هیچکدام از آن&zwnj;ها به اندازه&zwnj;ٔ استعاره&zwnj;های ریشه&zwnj;گرفته از زبان مناقشه &zwnj;برانگیز نبوده&zwnj;اند. سهم عمده&zwnj;ای از واژگانی که در بخش ۲ در مورد آنها بحث شده، در کاربرد معمارانه&zwnj;شان، ارتباط&zwnj;های ضمنی با حوزه&zwnj;ٔ زبان&zwnj;شناسی دارند و این موضوع خود به تنهایی جستاری در باب پدیدار عمومی استعاره&zwnj;های زبان را ارزشمند می&zwnj;سازد.[۴]اما آنچه چنین جستاری را ضروری می&shy;&zwnj;سازد این است که در بیست سال اخیر، هیچ موضوعی به اندازه قیاس زبانی بحث برانگیز نبوده است. در واکنش&shy;&zwnj;های متداول کنونی علیه نظاره&shy;ٔ جنبه&zwnj;ای از معماری به مثابه زبان کلامی[۵]، گاهی ممکن است از این موضوع که یک قیاس در گذشته به&zwnj;طرز عجیبی بارور بوده، چشم&zwnj;پوشی شده باشد. همچنین گرایش به یک کاسه کردن تمام قیاس&zwnj;های زبانی، گویی که&nbsp;&nbsp;همگی یکسان&zwnj;اند یا دارای نواقص یکسانی بوده&zwnj;اند، این واقعیت را پنهان ساخته است که اگر این پیشنهاد مطرح نشده بود که معماری را به طریقی می&zwnj;توان به مثابه زبان دید، ساحت&zwnj;های دست&zwnj;نخورده&zwnj;ای در معماری برای همیشه نااندیشیده باقی می&zwnj;ماندند. حتی مورخ فرانسوی ژاک گیلم[۶] در مقاله&zwnj;ای که از جهاتی یکی از بهترین بحث&zwnj;های تاریخی در مورد استعاره&zwnj;های زبانی به&zwnj;شمار می&zwnj;رود، تمام این استعاره&zwnj;ها را به عنوان انحاء مختلف ظهور یک نوع &laquo;هم&zwnj;نشینی معماری-زبان&raquo; درنظر می&zwnj;گیرد و به همین خاطر همه را به گونه&zwnj;ای یکسان معیوب می&zwnj;داند.[۷]</p>
<p>این فرض که همه&zwnj;ٔ قیاس&zwnj;های زبانی یکسان&zwnj;اند، محدودیتی غیرضروری بر آزادی تفکر ما درباره این موضوع تحمیل می&zwnj;کند. یکی از ویژگی&zwnj;های برجسته&zwnj;ٔ استعاره&zwnj;های زبانی، تنوع و وسعت شگفت&zwnj;آور آنها به همان گوناگونی انگاره&zwnj;ها درباره&zwnj;ٔ خودِ زبان است. &laquo;قیاس زبانی&raquo; پدیده&zwnj;ای یکپارچه نیست: این قیاس کاربردهای بسیار متفاوتی را شامل می&zwnj;شود و می&zwnj;توان به حق در مورد شایستگی&zwnj;ها و ارزش&zwnj;های نسبی این استعاره&zwnj;های متفاوت گفت&zwnj;وگو کرد. البته مسلماً ما در مورد خواندن &laquo;پلان&raquo; صحبت می&zwnj;کنیم، و در این موقعیت شاید به&zwnj;راستی راه بهتری برای توصیف فرآیند خاصِ ادراک، که در این فعالیت درگیر است، وجود نداشته باشد. اما از صحبت درباره &laquo;خوانش&raquo; پلان تا این مدعا که محصول کار یک معمار نشانه&zwnj;ای زبانی است، فرسنگ&shy;&zwnj;ها فاصله است. جهت نیل به رویکردی منطقی&zwnj;تر به پرسش قیاس&zwnj;های زبانی در معماری، می&zwnj;توانیم میان معادل&zwnj;های متنوع استعاری که زبان برای معماری پیشنهاد می&zwnj;کند، تمایز قائل شویم.</p>
<p>اما پیش از انجام این کار، چند تمایزگذاری &zwnj;کلی ، سودمند خواهد بود. نخست اینکه، میان این دو گفته که &laquo;معماری شبیه به زبان است&raquo; و &laquo; معماری یک زبان است&raquo; تفاوت&zwnj;های کلی وجود دارد. به بیان دیگر، گفتن اینکه معماری اشتراکات معینی با زبان دارد، برای مثال می&zwnj;تواند جدای از آنچه درون مادیت خودش دارد میانجی چیزهایی شود، یک سخن&zwnj; است و اینکه بگوییم معماری با قواعد نحوی و دستوری که در زبان گفتاری یافت می&zwnj;شوند، تطابق کامل دارد، کلاً سخن دیگری است. دوم اینکه باید میان قیاس&shy;&zwnj;های مربوط به جنبه&shy;&zwnj;های&nbsp;معناشناختی[۸] زبان و قیاس&shy;&zwnj;هایی که به جنبه&shy;&zwnj;های&nbsp;نحوی[۹] آن (زبان به عنوان نظامی دستوری و ساختاری) مرتبط&shy;&zwnj;&zwnj;اند، تمایز قائل شویم. سوم اینکه می&zwnj;توانیم بین استعاره&zwnj;هایی که معماری را با &nbsp;ادبیات و ترکیبات گسترش&zwnj;یافته در یک زبان خاص مقایسه می&zwnj;کند و آنهایی که معماری را قابل قیاس با&nbsp;زبان(در مفهوم پدیدارِ زبان&zwnj;شناختی عام) می&zwnj;دانند، تفاوت&zwnj; قائل شویم.</p>
<p>وظیفه&zwnj;ٔ دیگر، تشخیص تحولات تاریخی رخ&zwnj;داده در استعاره&zwnj;های زبانی خواهد بود. زمانی که معماران و منتقدان سده&zwnj;ٔ هجدهم به مقایسه&zwnj;ٔ زبان و معماری پرداختند، انگیزه&zwnj;ها و ایده&zwnj;هایی که امید بیان آن را داشتند، با یک معمار یا منتقد دهه&zwnj;ٔ ۱۹۶۰م کاملاً متفاوت بود. ما نمی&zwnj;توانیم به سادگی فرض کنیم به دلیل آنکه آنها به زبان ارجاع داده&zwnj;اند، از چیز یکسانی سخن گفته&zwnj;اند، چراکه آنچه در ۱۷۸۰م از &laquo;زبان&raquo; فهمیده شده بود لزوماً همان معنا رادر ۱۹۶۰م&nbsp;&nbsp;نداشته است. حتی عنوان پرفروش&shy;&zwnj;ترین کتاب سِر جان سامرسون[۱۰]، &laquo;زبان کلاسیک معماری&raquo;[۱۱]، گمراه کننده است، زیرا به اشتباه پیشنهاد می&zwnj;کند که زبان در سنت کلاسیک موضوعی تعریف&zwnj;شده بوده، زمانی که در حقیقت هیچ&zwnj;یک از معمارانِ سدهٔ شانزدهم، هفدهم یا هجدهم، هرگز به این فکر نمی&zwnj;کردند که&nbsp;هنرشان را، در تمامیت خود، به مثابه زبان در نظر بگیرند. حتی معانی زبان بیشتر از معانی معماری تحول یافته&zwnj;اند. هیچ محصول اجتماعی&zwnj;ای در مقایسه با زبان به تأمل ممتدتر و نظریه&zwnj;های متنوع&zwnj;تر دامن نزده است، و همین امر دلیل عمده جذابیت زبان برای معماران بوده است. زبان در دویست سال گذشته، همچون معدنی همواره گشوده بوده، که هر وقت لایه&zwnj;ٔ جدیدی در آن کشف می&zwnj;شد، معماران و منتقدان به طور مکرر برای یافتن استعاره&zwnj;هایی تازه به آن رجوع می&zwnj;کردند.</p>
<p>آنانی که استعاره&zwnj;های زبانی را به&zwnj;کار برده&zwnj;اند، اغلب از ماهیت نابسنده&zwnj;ی این استعاره&zwnj;ها آگاه بوده&zwnj;اند. پس با این وجود، خواست آنها چه بوده است؟ جز تصدیق کاستی&zwnj;ها، چه حاصلی از کاربرد این استعاره&zwnj;ها به دست آمده است؟ شکی وجود ندارد که بخشی از فراگیری استعاره&zwnj;های زبانی از ۱۹۵۰م به بعد متأثر از سلطه&zwnj;ی عمومی زبان در سده&zwnj;ی بیستم و ادعاهای نظریه زبان&zwnj;شناسی برای توضیح نه فقط زبان کلامی، بلکه تمامی تولیدات فرهنگی بوده است. همچون معماری تمامی دیگر اعمال هنری، ادبیات، نقاشی، سینما، در مقابل تفسیرزبان&zwnj;شناختی تسلیم شده&zwnj;اند. اما این علت، قادر به توضیحِ کاملِ جذابیت قیاس&zwnj;های زبانی نیست؛ زیرا این استعاره&zwnj;ها پیش از ادعای زبان&zwnj;شناسان مبنی بر تدارک نظریه&zwnj;ٔ عمومی فرهنگ، در حوزه&zwnj;ٔ معماری کاملاً ظهور یافته&zwnj; بودند. بنابراین بخشی از عوامل گرایش به استعاره&zwnj;های زبانی باید به صورت مختصِ معماری، فهمیده شوند. معماری تاریخی مختص خود را درباره&zwnj;ٔ استناد به زبان نشان می&zwnj;دهد که کاملاً مشابه تاریخ دیگر هنرها نیست.</p>
<p>ـــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــ</p>
<p>پی&zwnj;نوشت:&nbsp;</p>
<p>[۱]&nbsp;:Language metaphors این نوشتار ترجمه &shy;ایست همراه با اندکی تلخیص از درآمد فصل چهارم از بخش نخست کتاب&nbsp;words and buildings نوشته شده توسط آدرین فُرتی، که در سال ۲۰۰۰ م منتشر شده است. نویسنده در این فصلِ کتاب، نظریه&shy;&zwnj;های مربوط به استعاره&shy;&zwnj;های زبانی در حوزه معماری را در شش گروه رده&shy;&zwnj;بندی نموده و به بررسی و نقد مختصر آنها پرداخته است. با کمال سپاس از جناب آقای مجید میرنظامی که این ترجمه را مورد بازبینی قرار دادند.</p>
<p dir="ltr">Forty, Adrian. Words and buildings: A vocabulary of modern architecture. Vol. 268. London: Thames &amp; Hudson, (2000).</p>
<p dir="ltr">[2] Rykwert, Joseph.&nbsp;The necessity of artifice: Ideas in architecture. Rizzoli, (1971).</p>
<p dir="ltr">[3] Tschumi, Bernarcl. "The Pleasure of Architecture," in&nbsp;Architecture and disjunction, (1977): 81-96.</p>
<p dir="rtl">[۴] به مباحث &laquo;انطاف&shy;پذیری&raquo;، &laquo;فرم&raquo;، &laquo;نظم&raquo;، &laquo;ساختار&raquo; و &laquo;گونه&raquo; در همین کتاب رجوع کنید.</p>
<p dir="ltr">[5] Verbal language</p>
<p dir="ltr">[6] Jacques Guillerme</p>
<p dir="ltr">[7] Guillerme, Jacques. "The idea of architectural language: A critical inquiry." in&nbsp;Oppositions&nbsp;10 (1977): 21-26.</p>
<p dir="ltr">[8] Semantic&nbsp;</p>
<p dir="ltr">[9] Syntactic&nbsp;</p>
<p dir="ltr">[10] Sir John Summerson</p>
<p dir="ltr">[11] The classical language of architecture</p>
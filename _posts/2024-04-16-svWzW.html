--- 
title: "عیش و خرمی شهر صبایم آرزوست: نگاهی بر گذشته‌ی باغ‌های راه شمیران، از عشرت‌آباد تا خرم‌آباد(۱)" 
authors: مهسا پور‌احمد 
types: blog 
tags: شمیران,عشرت‌آباد,خرم‌آباد,باغ,تاریخ باغ,تهران,مهسا پور‌احمد,آسمانه,مطالعات معماری ایران,دانشگاه شهید بهشتی 
featured: false
featureImg: "/assets/img/posts/svWzW.jpg" 
slug: svWzW 
gallery: 
- image_path: "/assets/img/posts/svWzW.jpg" 
  title: "عیش و خرمی شهر صبایم آرزوست: نگاهی بر گذشته‌ی باغ‌های راه شمیران، از عشرت‌آباد تا خرم‌آباد(۱)" 
- image_path: "/assets/img/posts/svWzW-1.jpg" 
  title: "۱ـ باغ عشرت‌آباد ۲- باغ صبا ۳- حدود باغ عیش‌آباد ۴- حدود بوستان خرم‌آباد ۵- حدود اراضی مشهور به بی‌سیم و رادیو. نقشه‌ی تهران از سال ۱۳۳۴. ماخذ: « ‏ثبت و انحصار نقشه تهران و شمیرانات». سند مرکز اسناد کتابخانه‌ی ملی ایران. شمـ ۲۶۴۱۱۸۹۲. تهران، ۱۳۳۴ . با تصرف نگارنده" 
 
excerpt: "راستش را بخواهید، ساخت مسجد پارک قیطریه و مباحث مرتبط با آن جرقه‌ای شد برای نگارش این متن. در روزهایی که شهرداری و شورای شهر، موافقت با پس دادنِ محوطه‌ی مسجد به پارکی که برای مردم است را تلاش برای ایجاد جو روانی می‌خواند، در سابقه‌ی اخبار جلسات انجمن شهر تهران به مطلبی رسیدم که توجهم را جلب کرد: پیشنهادِ تبدیل باغی در تصرف ارتش به باغی عمومی." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">عیش و خرمی شهر صبایم آرزوست: نگاهی بر گذشته&zwnj;ی باغ&zwnj;های راه شمیران، از عشرت&zwnj;آباد تا خرم&zwnj;آباد(۱)</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مهسا پوراحمد</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">راستش را بخواهید، ساخت مسجد پارک قیطریه و مباحث مرتبط با آن جرقه&zwnj;ای شد برای نگارش این متن. در روزهایی که شهرداری و شورای شهر، موافقت با پس دادنِ محوطه&zwnj;ی مسجد به پارکی که برای مردم است را تلاش برای ایجاد جو روانی می&zwnj;خواند، در سابقه&zwnj;ی اخبار جلسات انجمن شهر تهران به مطلبی رسیدم که توجهم را جلب کرد: پیشنهادِ تبدیل باغی در تصرف ارتش به باغی عمومی. ماجرا از این قرار است که در روز یکشنبه پنجم مهر ماه سال ۱۳۴۹، صد و هفتمین جلسه&zwnj;ی رسمی انجمن شهر پایتخت، به ریاست حسین فرهودی، و با حضور غلام&zwnj;رضا نیک&zwnj;پی (شهردار وقت) و جمعی از معاونانش در تالار انجمن واقع در پارک شهر تشکیل شد.[۱] از قضا پارک قیطریه در مرکز مباحث مطرح&zwnj;شده در این جلسه بود. گویا از سال ۱۳۴۸ و زمانی که جواد شهرستانی شهردار تهران بود، شهرداری پیشنهادی مبنی بر خریداری ۱۶۸هزار مترمربع باغ قیطریه از مالکش، به منظور ایجاد پارکی برای استفاده و تفریح مردم &laquo;با در نظر گرفتن مستحدثات و اشجار و مالکیت حقابه&zwnj;ی قنات واقع در آن و سایر منضمات و ملحقات&raquo;، به انجمن شهر ارائه کرد. این پیشنهاد به کمیسیون شهرسازی و نوسازی رفت و با خرید باغ، پیرو ماده&zwnj;ی ۱۸ قانون نوسازی[۲]، موافقت شد. در جلسه&zwnj;ی مذکور درباره&zwnj;ی مسائل مرتبط با تأمین اعتبار و قیمت باغ و ارجحیت خرید باغ برای جلوگیری از زمین&zwnj;خواری و نابودی درختان کهن&zwnj;سالش فراوان بحث شد و نهایتاً رأی اکثریت موافق با خرید باغ بود. دیگر موضوعی که در این جلسه مطرح شد و البته می&zwnj;توان آن را چکیده&zwnj;ی تصمیم&zwnj;گیری&zwnj;های کلان دولتی در دو دهه&zwnj;ی سی و چهل برای جبران کمبود پارک و تفرج&zwnj;گاه در شهر و آبادسازی اراضی بایر دانست، پیشنهاد ایجاد پارک و فضاهای سبز عمومی در غالب محلات شهر، و نه فقط در منطقه&zwnj;ی شمیران بود؛ به این امید که سیل جمعیت و تردد در روزهای تعطیل در شمیران جاری نشود. برنامه&zwnj;ریزی برای احداث و افتتاح پارک&zwnj;هایی متعدد در همان دهه&zwnj;ی چهل و پنجاه نشانی از این تصمیم کلان است.[۳] اما آنچه که برای دقایقی حالم را خوش کرد، سخنان و پیشنهاد یکی از اعضای کمیسیون بودجه به نام سلیمی&zwnj;پور بود: &laquo;چون این معامله فی حد ذاته برای خریدار و فروشنده و ساکنین محترم تهران سودبخش است، بنده و سایر همکاران کمیسیون بودجه موافقت کرده&zwnj;ایم. بخصوص بنده که پرونده را خواندم دیدم مقدار زیادی درختان مختلف در آنجا است. علاوه بر آن درخت&zwnj;های اقاقیا، چنار، کاج، زبان گنجشک، دویست درخت کهنسال گردو هم در این باغ موجود است که این واقعاً قابل توجه است. البته ما با این لایحه&zwnj;ی شهردار محترم موافقت کردیم و امیدواریم که ایشان موفق بشوند از این قبیل امکنه و از این قبیل باغ&zwnj;ها باز هم فراهم بکنند. بنده از موقع استفاده می&zwnj;کنم. همانطوریکه در چندین مرتبه حضوراً عرض کردم و استدعا فرمودم یک توجهی هم به ناحیه&zwnj;ی باغ صبا مبذول بفرمایید. در آنجا همانطوریکه استحضار دارند محل عشرت&zwnj;آباد که اخیراً قسمتی از آن به بیمارستان لیلا پهلوی تبدیل شده است، این افتخار نصیب ناحیه&zwnj;ی مذکور شده است که علیا حضرت در آنجا سرافراز فرمودند[...] از حضور ایشان تمنا دارم نسبت به بقیه&zwnj;ی اراضی عشرت&zwnj;آباد که الان در حقیقت مصروف&zwnj;المنفعه است و در این مورد گزارش به شرف عرض همایونی برساندند و از قراری که شنیدم با اصل معامله شاهنشاه آریامهر موافقت فرمودند، استدعا می&zwnj;کنم یک توجهی نموده[...] این را تأیید بکنند و این محل برای باغ عمومی ناحیه&zwnj;ی باغ صبا اختصاص بدهند&raquo;[۴] باغ عشرت&zwnj;آباد در جنوب شرق محله&zwnj;ی باغ صباست و باغی ناصرالدین&zwnj;شاهی است. در دوره&zwnj;ی قاجار اغلب در اختیار شاه و فرزندانش بود و از زمان روی کار آمدن رضاشاه نیز تماماً به تصرف ارتش درآمد و تا به امروز نیز در تصرف ارتش است؛ بنابراین برخلاف باغ قیطریه، هیچ&zwnj;گاه برای مصارف عمومی مردم خرج نشد. اینکه فردی دولتی در جلسه&zwnj;ای دولتی از اهدای این زمین به مردم بگوید، به احتمال زیاد در نظر رؤسای فعلی شهر ما عجیب است؛ آنقدر عجیب که احتمالاً آن را هم متأثر از یک جو روانی بدانند. اما برسیم به اینکه چرا چنین پیشنهادی برای من اینقدر جالب است.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">محله&zwnj;ی باغ صبا عمدتاً محدوده&zwnj;ای است میان خیابان&zwnj;های شریعتی/ جاده&zwnj;ی شمیران (حد شرقی)، مطهری/ تخت طاووس (حد شمالی)، یوسفیان (حد غربی) و بهارشیراز (حد جنوبی). با در نظر گرفتن امتداد حدود شمالی و جنوبی این محله، محدوده&zwnj;ی مقابل این محله، یعنی حاشیه&zwnj;ی غربی محله&zwnj;ی کاج (شرق خیابان شریعتی) نیز از قدیم&zwnj;الایام با نام باغ صبا هم خوانده شده. این تکه&zwnj;ی شرقی محله گرچه در اصل در زمره&zwnj;ی اراضی عیش&zwnj;آباد است و جلوتر به آن خواهیم پرداخت، خیلی از اماکنی که نام باغ صبا/ صبا را بر خود دارند در همین محدوده و در شرق خیابان&zwnj; شریعتی واقع&zwnj;اند؛ کنیسه&zwnj;ی باغ صبا، قنادی صبا، گل&zwnj;فروشی صبا و خیلی&zwnj;های دیگر. عشرت&zwnj;آباد هم در جنوب این محله، در اراضی شرقی خیابان شریعتی است و امروزه در دست پادگان ولیعصر و بیمارستان خانواده ارتش (بیمارستان لیلا پهلوی سابق). باغ صبا محله&zwnj;ی کودکی من است؛ اولین خانه&zwnj;ی کودکی&zwnj;های من حوالی&zwnj;اش بود. خانه&zwnj;ی پدربزرگ و مادربزرگم در تهران نیز از دهه&zwnj;ی چهل تا پایان عمرشان در باغ صبا بود. بنابراین طبیعی است که نخستین خاطراتم از شهر، و پیش از آن، نخستین مواجهه&zwnj;ام با شهر در همین محله صورت گرفته باشد. این محله و این بخش از خیابان شریعتی همواره در ذهنم آرام بوده و متین. با مجموعه&zwnj;ای از اماکن فرهنگی و اداری سن&zwnj;وسال&zwnj;دار و به&zwnj;دور از ادا، همواره به نقاط پررونق شهر هم دسترسی آسانی داشته. اما یکی از اصلی&zwnj;ترین پرسش&zwnj;هایم در کودکی این بود که این محله، باغش کجاست؟! &laquo;باغ&raquo; صبا کجاست؟ این محدوده که سراسر ساخته&zwnj;شده و پرتراکم است از چه رو باغ نامیده شده؟ شاید وجود همین &laquo;باغ&raquo; در نام این محله بود که برایم آرام و متین می&zwnj;نمودش... . بزرگ&zwnj;تر که شدم پاسخش را فهمیدم؛ اما نمی&zwnj;توانم کتمان کنم که تا چه اندازه با پیشنهاد سلیمی&zwnj;پور مبنی بر تبدیل باغ عشرت&zwnj;آباد به باغی برای عموم مردم و ساکنان محله&zwnj;ی باغ صبا خوشحال شدم. اگر این محله پارکی مجاور خیابان شریعتی داشت، اگر درِ آن باغ به روی مردم باز بود، محله هم زنده&zwnj;تر و شاداب&zwnj;تر بود. چه بسا که آهن&zwnj;ربای سینما ایران هم به قوت گذشته بود و من هم ناچار نبودم برای سر زدن به این محله و یادآوری گذشته&zwnj;ی محبوبم در اتومبیل بنشینم یا به نیمکت&zwnj;های خیابان شریعتی که غالباً رو به خیابان هم ندارند پناه ببرم. حداقلش این بود که &laquo;باغ صبا&raquo; باغی مقابل دیدگان مردم هم داشت! باغی که به دور از هیاهوی جمعیت در آن آرام بگیری و تصور کنی در خود باغ صبا چه می&zwnj;گذشت. شاید حضور در عشرت&zwnj;آبادی که زمانی باغی اعیانی و همسایه&zwnj;ی &laquo;باغ&raquo; صبا بود، تاریخ این حوالی را با زبان خودش برایمان بخواند؛ هرچه نباشد محله&zwnj;ی باغ صبای امروزی، خود بر اراضی باغی قدیمی نشسته به نام &laquo;صبا&raquo;، که در همسایگی&zwnj;هایش هم باغ&zwnj;هایی دیگر حضور داشت و امروز گذشته&zwnj;شان را فقط می&zwnj;توان خواند و شنید. روزگاری در زمان ناصرالدین&zwnj;شاه اگر از حصار و دروازه&zwnj;ها بیرون می&zwnj;آمدی تا به به شمیران برسی، در نظر اول انبوه درختان راه شمیران خاطرت را می&zwnj;آسود و رایحه&zwnj;ی گیاهان دو باغ صبا و عشرت&zwnj;آباد، در غرب و شرق راه، توجهت را می&zwnj;ربود؛ دو باغ اعیانی، که در باب دل&zwnj;انگیزی باغ و عماراتشان سخن زیاد رفته است. اینجا محل فراغت و حیاط خلوت اعیانی بود. در شمال عشرت&zwnj;آباد، اراضی عیش&zwnj;آباد واقع بود و در شمال آن هم، قصر قاجار سوار بود؛ بر تپه&zwnj;ای که روزگاری تا دروازه&zwnj;ی شاه&zwnj;عبدالعظیم نمود داشت. استخری در شمال قصر قاجار بود. بالای این استخر هم، باز باغی بود که از دوره&zwnj;ی پهلوی غالباً با نام اراضی بی&zwnj;سیم می&zwnj;شناسیمش. در همین محدوده&zwnj;ای که باغ&zwnj;هایش را معرفی کردیم، دو قهوه&zwnj;خانه هم واقع بود؛ در هر دو ضلعِ شرقی و غربی جاده&zwnj;ی شمیران، و تفرج&zwnj;گاهی بود برای صاحبان مکنت.[۵] در این بین که همگی خالصه بودند، عشرت&zwnj;آباد و عیش&zwnj;آباد و قصر قاجار نزدیک&zwnj;ترین همسایگان باغ صبا به شمار می&zwnj;آمدند. خودِ باغ صبا که باغِ فتحعلی&zwnj;خان کاشانی صبا، ملک&zwnj;الشعرای فتحعلی&zwnj;شاه بود و پس از وی، به پسرش محمدحسین&zwnj;خان ملک&zwnj;الشعراء رسید. پیش&zwnj;تر حدود محله&zwnj;ی باغ صبا را گفتیم. حدود خود باغ نیز کم&zwnj;وبیش بر محدوده&zwnj;ی مذکور منطبق بود؛ با این تفاوت که حد شمالی&zwnj;اش، کمی بالاتر از خیابان مطهری، و نرسیده به خیابان بهشتی امروزی (عباس&zwnj;آباد) بود.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">نابراین این باغ باغی بود وسیع؛ آن&zwnj;قدر وسیع که گاه با نام باغ &laquo;شهر صبا&raquo; هم می&zwnj;خواندندش.[۶] حال هم که نام &zwnj;و نشانی از باغ نیست، شاید بد نباشد شهر صبا صدایش کنیم. محمدحسین&zwnj;خان ملک&zwnj;الشعراء شهر صبا را به همراه قناتش (قنات زرافشان) در سال ۱۲۵۴ق به حاجی میرزا آقاسی صدراعظم محمدشاه فروخت.[۷] میرزا آقاسی هم که در انتها تمام املاکش را به محمدشاه بخشید و در نتیجه این باغ هم جزئی از خالصه&zwnj;ی دولت شد.[۸] پس از مدتی این باغ به ابوالفتح میرزا مؤیدالدوله داماد ناصرالدین&zwnj;شاه فروخته شد و بعد هم گویا حاج کاظم ملک&zwnj;التجار در عوض طلب خود باغ را تصرف کرد. با درگذشت ملک&zwnj;التجار باغ به پسرش حاج حسین ملک رسید.[۹] این انتقال املاک همیشه هم به&zwnj;سادگی انجام نمی&zwnj;پذیرفت و در این بین با فروش برخی قطعات یا تصرفات برخی اشخاص، همواره مدعیانی را در صف انتظار تصاحب زمین می&zwnj;گذاشت. این امر به همراه روند توسعه&zwnj;ی تهران به سمت شمال، رفته&zwnj;رفته اراضی را تفکیک و باغ را نابود کرد. این جریان پس از انقلاب ۱۳۵۷ نیز ادامه یافت؛ تا جایی که دیگر عملاً اثری از باغ، عمارت، استخر، آلاچیق&zwnj;های باغ و معبر شن&zwnj;ریزی&zwnj;شده&zwnj; و دری که رو به جاده&zwnj;ی شمیران داشت نماند. [...] [ادامه دارد] </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">پی&zwnj;نوشت&zwnj;ها: [۱] برای مشاهده&zwnj;ی مباحث مطرح&zwnj;شده در این جلسه: &laquo;صورت&zwnj;جلسات و خلاصه مذاکرات یک&zwnj;صد و هفتمین جلسه رسمی انجمن شهر پایتخت&raquo;. سند مرکز اسناد کتابخانه&zwnj;ی ملی ایران. شمـ &rlm; ۳۴۰۲۹۴۶. تهران، ۱۳۴۹ [۲] &laquo;در ماده&zwnj;ی ۱۸ قانون نوسازی به شهرداری اجازه داده شده است که هرجایی را برای تأمین نیازمندی&zwnj;های عمومی شهر لازم بداند می&zwnj;تواند در طرح بگذارد و با ارزیابی که کارشناسان می&zwnj;کنند خریداری بکنند.&raquo; رک: همان، ص۱۰و۱۱ [۳] &laquo;صورت&zwnj;جلسه انجمن شهر تهران درخصوص نامگذاری معابر ، خیابان&zwnj;ها و آسفالت&raquo;. سند مرکز اسناد و کتابخانه&zwnj;ی ملی ایران. شمـ ۳۴۰۵۳۴۷. تهران، ۱۳۴۸، ص۵۲ [۴] &laquo;صورت&zwnj;جلسات و خلاصه مذاکرات یک&zwnj;صد و هفتمین ...&raquo;، ص۱۲و۱۳ [۵] رک: &laquo;رس&zwj;ی&zwj;دگ&zwj;ی&zwnj; ب&zwj;ه&zwnj; وض&zwj;ع&zwj;ی&zwj;ت&zwnj; م&zwj;ال&zwj;ک&zwj;ی&zwj;ت&zwnj; و ادع&zwj;اه&zwj;ای&zwnj; م&zwj;طرح&zwnj; ش&zwj;ده&zwnj; درخ&zwj;ص&zwj;وص&zwnj; اراض&zwj;ی&zwnj; زن&zwj;دان&zwnj; ق&zwj;ص&zwj;ر ، پ&zwj;ادگ&zwj;ان&zwnj; ع&zwj;ش&zwj;رت&zwnj; آب&zwj;اد و ع&zwj;ب&zwj;اس&zwnj; آب&zwj;اد و ض&zwj;راب&zwj;خ&zwj;ان&zwj;ه&zwnj; ت&zwj;ه&zwj;ران&zwnj; و ش&zwj;م&zwj;ی&zwj;ران&raquo;. سند مرکز اسناد کتابخانه&zwnj;ی ملی ایران. شمـ ۲۳۰۷۹۶ [۶] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتابچه&zwnj;ی قبالجات خزانه&zwnj;ی مبارکه، املاک حاج میرزا آقاسی، خالصه&zwnj;جات و موقوفات دیوان اعلی. </em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">به کوشش بهمن بیانی و منصوره اتحادیه. تهران: نشر تاریخ ایران، ۱۳۸۷، ص۱۰۹ [۷] همان، ص۱۰۹و۱۴۹ [۸] همان، ص۲۱ [۹] مسعود نوربخش. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تهران به روایت تاریخ</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. ج ۱. تهران: نشر علم، ۱۳۸۱، ص۳۹۳ و ۳۹۴ </span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&nbsp;</span></p>
<p>&nbsp;</p>
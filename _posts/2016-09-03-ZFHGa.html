--- 
title: "شهر قم و فروش کاشی‌ها" 
authors: silimij 
types: blog 
featured: false
slug: ZFHGa 
--- 
<p>۲۵ رجب ۱۳۰۶ق</p>
<p>&nbsp;</p>
<p>...طولاً شهر قم را گردش کردم و بسیار شهر کثیفی است که در هیچ نقطۀ ایران شهر به این کثافت نیست. بارویی در قدیم داشته که تماماً منهدم است قدری از برج برپاست که معلوم می&shy;شود در آبادی برج و بارویی عالی بوده است. بیرون دروازۀ مشهور به دروازۀ اصفهان مقبره علی بن جعفر است. کاشیکاری بسیار ممتازی دارد اگر به فرنگی&shy;ها بفروشند ده هزار تومان کاشی را می&shy;خرند. کاشی پر طاووسی است. آنچه بر من معلوم شده آبادانی شهر در این طرف بوده و قبل از بنای بقعه حضرت معصومه که به دست شاه اسماعیل شده امامزاده علی بن جعفر ساخته شده بود.</p>
<p>&nbsp;</p>
<p>منبع: اعتمادالسلطنه، محمدحسن&shy;خان. <em>روزنامۀ خاطرات اعتمادالسلطنه</em>. به کوشش ایرج افشار. تهران: امیرکبیر، ۱۳۴۵.</p>
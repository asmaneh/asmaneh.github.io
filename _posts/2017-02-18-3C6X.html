--- 
title: "مسجد سنجیدۀ قزوین: بررسی چیستی و سیر تحول| لیلا قاسمی" 
authors: asmaneh 
types: research 
featured: false
slug: 3C6X 
--- 
<p>در رویکرد سبکی و سنتی رایج در تاریخ معماری، مورخان انتخاب بناهای شاخص و یادمانی را ترجیح می&zwnj;دادند؛ زیرا هم اسناد زیادی از آنها به جای مانده و هم کالبد بنا نسبت به سایر بناها سالم&zwnj;تر بود. از همین روی بناهای ساده و کم&zwnj;آوازۀ بسیاری در تاریخ معماری مهجور ماند. مسجد سنجیدۀ قزوین یکی از این بناهاست که در پژوهش&zwnj;های تاریخی نادیده گرفته شده است. بنای این مسجد در محلۀ راهْ&zwnj;ری که یکی از محلات قدیمی شهر و در جنوب&zwnj;شرقی آن است، قرار دارد. از آنجا که دربارۀ بنای سنجیده مطالعات زیادی صورت نگرفته است، ابهامات زیادی در مورد آن وجود دارد.</p>
<p>در این تحقیق، لیلا قاسمی، در پی فهم چیستی بنای سنجیدۀ قزوین و شأن حضور آن در جامعۀ آن روزگار است. بدین منظور، می&zwnj;کوشد با مطالعۀ تاریخ شهر قزوین، بررسی دقیق بنا و مطالعۀ روشمند منابع مکتوب و تصویری و روایت&zwnj;های شفاهی چیستی و سیر تحول آن را دریابد. این تحقیق سه فصل دارد. در فصل اول، &laquo;تحولات تاریخی شهر قزوین&raquo;، تاریخ شهر و محلات آن به ویژه محلۀ راهْ&zwnj;ری را بررسی می&zwnj;کند. در این مطالعه تاریخ شهر را به دو بخش قبل و بعد از قرن هفتم هجری تقسیم می&zwnj;کند و شکل&zwnj;گیری شهر و محلات را بر اساس نظام آب، گورستان&zwnj;ها و مذهب بررسی می&zwnj;کند. در فصل دوم، &laquo;بررسی تحولات معماری بنای سنجیده&raquo;، از همۀ شواهد و منابع استفاده می&zwnj;کند تا به فهمی از صورت اصیل بنا دست یابد. در فصل سوم، &laquo;بنیان و کارکرد بنا&raquo;، بر مبنای شناخت تاریخ شهر و بنا از طریق منابع مکتوب و تصویری و شفاهی فرضیه&zwnj;هایی را دربارۀ کارکرد این بنا مطرح می&zwnj;کند و آنها را به بحث می&zwnj;گذارد.</p>
<p><strong>قاسمی، لیلا. &laquo;مسجد سنجیدۀ قزوین: بررسی چیستی و سیر تحول&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنمای اول: دکتر زهره تفضلی، استاد راهنمای دوم: دکتر هایده لاله. استاد مشاور: مهندس مهرزاد پرهیزکاری. تهران: دانشگاه شهید بهشتی، بهمن ۱۳۹۵.</strong></p>
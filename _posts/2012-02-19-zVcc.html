--- 
title: "تعامل سنت و نوگرایی در معماری مدرسۀ سپهسالار| فاطمه پروانه‌اسدی" 
authors: asmaneh 
types: research 
featured: false
slug: zVcc 
--- 
<p>مدرسۀ سپهسالار تهران، در دورۀ قاجاریه به سفارش میرزا حسن&zwnj;خان سپهسالار، صدراعظم ناصرالدین شاه، و با طراحى مهندس میرزا مهدی&zwnj;خان شقاقی طراحی و در جنوب باغ و عمارت شخصی سپهسالار ساخته شد. معماری این بنا تصویر بدیعی از مسجد و مدرسه در دورۀ بروز تمایل شدید به نوگرایی و نوخواهی است. عناصر معماری این بنا يعنى گنبد خفته در ترکیب با چهار نیم&zwnj;گنبد و مناره&zwnj;های متعدد، نمای ظاهری و تظاهر بیرونی و نیز تزئینات داخلی آن نشان از نوگرایی و ظهور عناصر غیرایرانی و غیرمعمول در بنای این مدرسه است.</p>
<p>در این تحقیق، فاطمه پروانه&zwnj;اسدی، در پی فهم و مطالعۀ مدرسۀ سپهسالار و تأثیر سنت، نوخواهی و نوگرایی در معماری این بنا است. بدین منظور، می&zwnj;کوشد تا با مطالعۀ معماری مساجد و مدارس دورۀ قاجاریه و مقایسۀ معماری مدرسۀ سپهسالار با آنها، جایگاه این بنا را&nbsp; در میان بناهای مشابه و هم&zwnj;دوره&zwnj;اش دریابد. این تحقیق سه فصل دارد. در فصل اول، &laquo;بستر شکل&zwnj;گیری&raquo;، به بررسی سیاق دورۀ قاجاریه و شناخت مدرسه سپهسالار تهران در آن سیاق می&zwnj;پردازد. در فصل دوم، &laquo;مسجد-مدرسه&zwnj;ای قاجاری&raquo;، با مطالعۀ مساجد و مدارس دورۀ قاجاریه و انتخاب بناهای مشابه با مدرسۀ سپهسالار تهران، آنها را به اعتبار شیوۀ ترکیب فضای مسجد و مدرسه دسته&zwnj;بندی کرده است. در فصل آخر، &laquo;مقایسۀ مسجد-مدرسۀ سپهسالار با دیگر مسجد-مدرسه&zwnj;های قاجاری&raquo;، با مطالعۀ مدرسۀ سپهسالار تهران و شاخت عناصر اصلی آن در مطالعه&zwnj;ای تطبیقی با سایر بناهای مشابه هم&zwnj;دوره به بررسی تعامل سنت و نوگرایی دراین بنا می&zwnj;پردازد.&nbsp;</p>
<p><strong>فاطمه پروانه&zwnj;اسدی. &laquo;شهد و شکر: تعامل سنت و نوگرایی در معماری مدرسۀ سپهسالار&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهندس کامبیز حاجی&zwnj;قاسمی. تهران: دانشگاه شهید بهشتی، بهمن۱۳۹۰.</strong></p>
--- 
title: "داستان مادی فدن، معماری و زندگی و شهر در کنار جوی در اصفهان صفوی" 
authors: mahmoodian_new 
types: bap 
categories: asmaneBooks 
tags: داستان مادی فدن معماری و زندگی و شهر در کنار جوی در اصفهان صفوی,مادی فدن,اصفهان صفوی,تاریخ اصفهان,تاریخ شهر اصفهان,مادی های اصفهان,صفا محمودیان 
featured: false
featureImg: "/assets/img/posts/XPuBY.jpg" 
slug: XPuBY 
gallery: 
- image_path: "/assets/img/posts/XPuBY.jpg" 
  title: "داستان مادی فدن، معماری و زندگی و شهر در کنار جوی در اصفهان صفوی" 
 
--- 
<p style="text-align: justify;">در اصفهان جوی&zwnj;های منشعب از زاینده&zwnj;رود را &laquo;مادی&raquo; نامیده&zwnj;اند. یکی از گسترده&zwnj;ترین و در عین&zwnj;حال کهن&zwnj;ترین این مادی&zwnj;ها، مادی فدن است. در دورۀ صفوی با پایتختی شهر اصفهان، مادی&zwnj;ها به منزلۀ عنصری شهری بیش از پیش اهمیت یافتند؛ چنانکه در بسیاری از فضاهای شهری آب جاری کردند و بناهای گوناگونی در کنار مادی&zwnj;ها ساختند. مادی فدن نیز در آن دوره به علت گستردگی&zwnj;اش درون اصفهان و تأمین آب شهر، رابطه&zwnj;ای تنگاتنگ با زندگی شهری؛ از جمله با معماری و فضاهای شهری اصفهان صفوی داشت.&nbsp;</p>
<p style="text-align: justify;">در &laquo;داستان مادی فدن&raquo; به بررسی جایگاه این مادی در اصفهان دورۀ صفویه می&zwnj;پردازند. اثر این مادی را در نظام مادّی و غیرمادّی شهر؛ چگونگی شکل&zwnj;گیری فضاهای گوناگون، شامل فضاهای باز شهری و معماری در کنار آن بررسی می&zwnj;شود. از آنجا که معماری و زندگی جدا نشدنی&zwnj;اند؛ در این بررسی بخشی از زندگی جاری در کنار مادی فدن نیز آشکار شده است.</p>
<p style="text-align: justify;">انسان&zwnj;هایی که سده&zwnj;ها پیش در کنار زاینده&zwnj;رود مستقر شدند از زیستن در آن مکان و گفتگو با زمین و آسمان دریافتند که باید مکان زیست خود را با فاصله&zwnj;ای از رودخانه بنا کنند، چراکه بیشتر زمین&zwnj;های کنار رودخانه قابل کشت نیست و زمین&zwnj;های قابل کشت آن سرزمین از رودخانه فاصله دارد. مردم اصفهان به تدریج آموختند که باید آب رودخانه را با جوی&zwnj;های طبیعی و دست&zwnj;ساز که آن را &laquo;مادی&raquo; خواندند، به آن زمین&zwnj;ها برسانند. اصفهانیان آموختند که مادی موجودی است که بایست در شهر با آن می&zwnj;زیستند. بدین ترتیب هسته&zwnj;های اولیۀ شهر اصفهان در کنار مادی شکل گرفت و به مرور زمان در کنار آنها رشد کرد. در دورۀ صفویه، با رشد قابل توجه شهر، آب و مادی&zwnj;های جاری درون شهر نیز نقش مهمی را در معماری و شهرسازی پایتخت جدید بازی کرد.&nbsp;</p>
<p style="text-align: justify;">این کتاب در پنج فصل تنظیم شده است. فصل اول شرحی کلی دربارۀ مادی و جایگاه مادی&zwnj;ها در شهر اصفهان دورۀ صفویه است. در این فصل ابتدا به واژۀ مادی؛ چگونگی کاربردش در متون دورۀ صفویه و انشعابات می&zwnj;پردازد؛ سپس به اختصار دربارۀ هرکدام از مادی&zwnj;های جاری درون شهر و نسبت آنها با شهر صفوی توضیح داده است.</p>
<p style="text-align: justify;">فصل دوم بازنمایی مسیر مادی فدن است. برای به دست آوردن این شناخت لازم بود تا نویسنده ابتدا درکی درست از مسیر مادی فدن داشته باشد. از آنجا که مسیر مادی تا حدی از بین رفته است و تا کنون نیز به&zwnj;درستی و به دقت بازنمایی نشده، صفا محمودیان، با کمک گرفتن از متون، نقشه&zwnj;ها، تصاویر، کار میدانی، پرس&zwnj;وجو از اهالی قدیم محل و اهل نظر، مسیر مادی را بر روی نقشه بازنمایی کرد. شاخه&zwnj;هایی فرعی از مادی فدن برای اولین&zwnj;بار در این کتاب معرفی شده است.</p>
<p style="text-align: justify;">فصل سوم دربارۀ هنجار مادی است. بخشی از آن به مادی و رابطه&zwnj;اش با نظام مادی و غیرمادی شهر می&zwnj;پردازد؛ و بخشی دیگر به چگونگی برخورد با مادی به منزلۀ عنصری شهری در اصفهان صفوی.</p>
<p style="text-align: justify;">فصل چهارم دربارۀ اقسام بناهای شکل گرفته در کنا مادی فدن، یا بناهای در رابطه با آن، چگونگی قرارگیری این بناها در کنار مادی و نوع رابطه&zwnj;ای است که با آن برقرار می&zwnj;کند.</p>
<p style="text-align: justify;">موضوع فصل آخر با عنوان &laquo;بر لب مادی&raquo;، زندگی و فضاسازی در کنار مادی فدن در فضاهای باز شهری، حضور مادی فدن در شهر به منزلۀ فضای باز شهری و منظر شهری است.</p>
<p style="text-align: justify;">داستان مادی فدن گذشته از نتیجۀ کار، مسیر آن نیز از حیث طرز یافتن شواهد مادی و متنی تاریخ معماری و رفتار با آنها بسیار آموزنده است. امید است چنین کارهایی افق&zwnj;هایی تازه تازه به روی معماری بگشاید و تصور راکد و ایستا از تاریخ معماری و شهر را در ایران دگرگون کند.</p>
<p>&nbsp;</p>
<p>صفا محمودیان، <em>داستان مادی فدن، معماری و زندگی و شهر در کنار جوی در اصفهان صفوی</em>، تهران: نشر روزنه، ۱۳۹۶.</p>
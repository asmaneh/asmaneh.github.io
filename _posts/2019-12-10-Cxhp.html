--- 
title: "به بهانۀ انتشار کتاب دو جلدی «تهران‌نگاری»" 
authors: denashamsizadeh 
types: blog 
featured: false
featureImg: "/assets/img/posts/Cxhp.jfif" 
slug: Cxhp 
gallery: 
- image_path: "/assets/img/posts/Cxhp.jfif" 
  title: "به بهانۀ انتشار کتاب دو جلدی «تهران‌نگاری»" 
 
--- 
<div>
<div>
<p style="text-align: justify;">در سال&zwnj;های اخیر، دو کتاب با عنوان&nbsp;<em>تهران&zwnj;نگاری</em>&nbsp;به کوشش رضا شیرازیان به بازار آمده است. این&nbsp; دو کتاب در ادامۀ تلاش چندین سالۀ رضا شیرازیان برای انتشار &laquo;اسناد اطلاعات مکانی گذشتۀ شهرها و مناطق مختلف ایران&raquo;&nbsp; است. در ابتدای جلد دوم، شرحی از پروژۀ تهران&zwnj;نگاری آمده و نسبت این دو کتاب با این پروژه مشخص شده است:</p>
<p style="text-align: justify; padding-right: 80px;">تهران&zwnj;نگاری پروژه&zwnj;ای است که به هدف شناسایی، نسخه&zwnj;برداری، پژوهش و انتشار اسناد تهران قدیم تعریف و برنامه&zwnj;ریزی شده است. [...] در این مجموعه کتاب&zwnj;های مرجع قرار است بتدریج هفده نوع از اسناد مرتبط با اطلاعات مکانی قدیم تهران، گردآوری، پژوهش و بر اساس الگوی خاص این طرح مرتب و منتشر شود. هر چند این مجموعه اسناد بسیاری از تاریخ شهری و اجتماعی تهران را در خود دارد، اما رویکرد آن صرفاً تاریخی نیست. نگارنده تلاش دارد اسناد و اطلاعات را بدون گزینش موضوعی و تنها بر اساس ارزش اطلاعاتی ارائه نماید. به همین خاطر بسیاری از مشاغل و حوزه&zwnj;های تخصصی و عمومی به اطلاعات کاربردی منظم دسترسی خواهند داشت. [۱]</p>
<p style="text-align: justify;">با توجه به&nbsp; توضیح بالا، به نظر می&zwnj;رسد دغدغۀ گردآورندهْ فراهم کردن یا دست کم آسان&zwnj;تر کردن دسترسی به اسناد تاریخی تهران است. جلد اول کتاب شامل مجموعه&zwnj;ای از نقشه&zwnj;های تهران از دورۀ قاجاریه و پهلوی و جلد دوم بریده&zwnj;هایی از مطبوعات دورۀ ناصری و مظفری است که به نحوی (که جلوتر به آن خواهیم پرداخت) به تهران مربوط می&zwnj;شود.</p>
<p style="text-align: justify;">اهمیت در دسترس بودن و امکان مطالعۀ اسناد در تحقیقات تاریخی بر کسی پوشیده نیست. همین موضوعْ وجود محققانی با دغدغۀ گردآوری و عمومی کردن اسناد را ضروری کرده است. از این نظر، مقصود و غایت گردآورنده و حامیان این کتاب&zwnj;ها و تلاشی که برای ضبط و عرضۀ نظام&zwnj;مند اسناد شده قابل تقدیر است؛ اما در این میان، می&zwnj;شود پرسشی طرح کنیم. در عصری که در آن بحث بر سر موضوعاتی چون &laquo;چرخش دیجیتال&raquo;، &laquo;انقلاب دیجیتال&raquo; داغ است، انتشار&nbsp; کاغذی اسناد در قالب یک یا چند کتاب چقدر کاربردی است؟</p>
<p style="text-align: justify;">دسترسی به اسناد از مسائل پیچیده&zwnj;ای است که هر محقق، به خصوص در حوزه&zwnj;های تاریخی، در طول پژوهشش با آن درگیر است. امروزه، همگام با پیشرفت&zwnj;های فنی در زمینۀ دیجیتال کردن اسناد، مسئولان کتابخانه&zwnj;ها، آرشیوهای ملی و خصوصی، موزه&zwnj;ها و دیگر سازمان&zwnj;ها قادرند به تناسب ملاحظات حقوقی و سیاست&zwnj;های سازمانشان، با نظارت دقیق بر انتقال تمام و کمال اسناد، همه یا بخشی از داشته&zwnj;هایشان را به نحوی عرضه کنند که کاربران از سرتاسر جهان بتوانند بدون مراجعۀ مستقیم و حضوری (گاهی با پرداخت هزینه&zwnj;ای) از آن بهره گیرند. چنین تلاش&zwnj;های در گام اول مستلزم دیجیتال کردن اسناد کاغذی به روش&zwnj;های گوناگون همچون اسکن یا بازسازی رایانه&zwnj;ای است. در جریان شکل&zwnj;گیری این تلاش&zwnj;ها، طولی نکشید که گروه&zwnj;هایی از متخصصان علوم کتابداری و اسناد و همچنین محققان حوزه&zwnj;های تخصصی (به خصوص علوم انسانی) دریافتند دیجیتال کردن اسناد و حفظ و دخیرۀ آن در رایانه به خودی خود فقط بخش کوچکی از کاری است که می&zwnj;شود و باید انجام داد.</p>
<p style="text-align: justify;">فرض کنید روزی رسید که توانستیم همۀ اسناد و مدارک موجود را به شکل پرونده&zwnj;هایی در رایانه&zwnj;هامان ذخیره کنیم. اگر نتوانیم به نحوی کارآمد در این اسناد جستجو کنیم و داده&zwnj;های مورد نیاز را بازیابیم، این پروژۀ عظیم چه تفاوتی با دوران چاپ کاغذی اطلاعات دارد به جز اینکه حالا اسنادمان در کتابخانه&zwnj;ها در معرض آسیب&zwnj;های جسمی نیست؟ البته که این کار خود گام بزرگی در حفظ اسناد است؛ اما اگر قرار باشد این پرونده&zwnj;های رایانه&zwnj;ای هم مثل گذشته فقط در اختیار و انحصار عده&zwnj;ای خاص این&zwnj;بار نه در قفسه&zwnj;های کتابخانه&zwnj;های خانه و دفتر بلکه در کتابخانه&zwnj;های رایانه&zwnj;شان باشد، چه قدمی رو به جلو برداشته&zwnj;ایم؟ نحوۀ عرضه و اجازۀ دسترسی به اسناد دیجیتال، بسته به ملاحظات حقوق مؤلف متفاوت است. با وجود این، مشخص است عزم جدی نسبت به یافتن راهکارهایی برای قرار دادن این اسناد در اختیار کاربران با حفظ حقوق مؤلف وجود دارد.</p>
<p style="text-align: justify;">در حالی که مسئولان آرشیوهای جهانْ درگیر دغدغه&zwnj;هایی از این دست&zwnj;اند، دو کتاب با &laquo;مشارکت اسنادی&raquo; سازمان اسناد و کتابخانۀ ملی، موسسۀ مطالعات تاریخ معاصر ایران، کتابخانه، موزه و مرکز اسناد مجلس شورای اسلامی، مرکز دایرة&zwnj;المعارف بزرگ اسلامی، مرکز اسناد و تاریخ دیپلماسی، سازمان فناوری اطلاعات و ارتباطات شهرداری تهران، مؤسسۀ جغرافیایی و کارتوگرافی سحاب، کاخ گلستان، مؤسسۀ جغرافیایی و کارتوگرافی گیتاشناسی منتشر می&zwnj;شود. یک جلد &laquo;به منظور سامان دادن به اسناد اطلاعات مکانی تهران&raquo; [۲] شامل ۳۱۴ قطعه نقشه در دو بخش قاجار و پهلوی، سه پیوست و یک فهرست اعلام است و به ادعای نویسنده &laquo;در جای خود پایه و معیار مکانی مناسبی برای سازماندهی سایر اطلاعات تاریخی مربوط به تهران را پدید آورد.&raquo;[۳]، و دیگری متمرکز بر &laquo;گونه&zwnj;ای دیگر از اطلاعات تاریخی مربوط به تهران&raquo; که به ادعای نویسنده &laquo;در عین برخورداری از مؤلفۀ رسمیت (به معنای تایید از سوی منابع رسمی حکومت قاجار)، به لحاظ زمانی دارای پیوستگی است و در کل تصویری جامع از روند تحولات در جامعۀ شهری تهران را بازگو می&zwnj;کند.&raquo; [۴]</p>
<p style="text-align: justify;">جلد اول، یعنی مجموعۀ نقشه&zwnj;ها، دنبالۀ دو کتاب دیگری از همین گردآوردنده است به نام&nbsp;راهنمای نقشه&zwnj;های تاریخی تهران&nbsp;(۱۳۹۱)&nbsp;و&nbsp;اطلس تهران قدیم&nbsp;(۱۳۹۴). در این دو کتاب، همچون جلد اول مجموعۀ مورد بحث، تعدادی از نقشه&zwnj;های تهران از دورۀ قاجاریه و پهلوی (هفت نقشه در کتاب راهنمای نقشه&zwnj;های تاریخی تهران و ۶۵ نقشه در کتاب اطلس تاریخی تهران) گردآوری و چاپ شده است. کافی است به اندازۀ این دو کتاب و بعد جلد اول مجموعۀ تهران&zwnj;نگاری نگاه کنیم تا ناکارآمدی چاپ کاغذی آشکار شود:</p>
<p style="text-align: justify;">راهنمای نقشه&zwnj;های تاریخی تهران: قطع ۲۲ در ۲۲.۵</p>
<p style="text-align: justify;">اطلس تهران قدیم: قطع ۲۴ در ۳۴</p>
<p style="text-align: justify;">تهران&zwnj;نگاری، جلد اول: قطع ۳۹ در ۴۹</p>
<p style="text-align: justify;">با اینکه گردآوردنده تلاش کرده در هر کتاب، تعدادی نقشه به نقشه&zwnj;های چاپ شده در کتاب قبلی اضافه کند و یا اطلاعات نقشه&zwnj;های موجود در کتاب&zwnj;های قبلی را کمی کامل&zwnj;تر کند، و پس از انتشار&nbsp; دو کتاب اول، &laquo;به نظر نمی&zwnj;رسید که نیاز باشد کتاب دیگری در خصوص نقشه&zwnj;های قدیمی تهران در آیندۀ نزدیک انتشار یابد&raquo; [۵]؛ اما مشکل ناخوانایی نقشه&zwnj;ها حل نشده بود و &laquo;بهره&zwnj;برداران نیز تمایل به دسترسی به نقشه&zwnj;های بیشتر و در قطعی بزرگ&zwnj;تر را مطرح می&zwnj;نمودند.&raquo; [۶]، پس نقشه&zwnj;های قبلی به همراه نقشه&zwnj;هایی جدید این بار در کتابی عظیم&zwnj;الجثه و سنگین&zwnj;وزن (۸.۶۰۰ کیلوگرم) در قطعی بزرگ چاپ شد که اگر بخت با &laquo;بهره&zwnj;برداران&raquo; یار باشد، بخش مشخصی از نقشه&zwnj;ای که در تحقیقشان به آن نیاز دارند بزرگ&zwnj;نمایی شده و خوانا و قابل استفاده است.</p>
<p style="text-align: justify;">سعی جدی گردآوردنده برای برقرای ارتباط با سازمان&zwnj;ها و اشخاص زیادی که این نقشه&zwnj;ها را در دست دارند و احتمالاً&nbsp; توافق بر سر مسائل حقوق مؤلف کاملاً عیان و ستودنی است. هم&zwnj;چنین میسر بودن انتشار نقشه&zwnj;ها، در ابعادی که در کتاب تهران&zwnj;نگاری می&zwnj;بینیم، حاکی از آن است که نسخۀ دیجیتال این نقشه&zwnj;ها به نحوی تهیه شده و موجود و احتمالاً در اختیار گردآورنده یا ناشر است؛ این نسخه&zwnj;ها یا به دست گردآورنده تهیه شده و یا در سازمان مربوط وجود داشته. درست است که انتشار این نقشه&zwnj;ها به محققان یا کاربران سرنخی می&zwnj;دهد تا مکان نگهداری برخی نقشه&zwnj;ها یا مالک آن را بیابند؛ اما به احتمال زیاد تا زمانی که نسخۀ دیجیتالِ با کیفیت این اسناد در اختیارشان نباشد، و نتوانند خود در آن جستجو و بخش&zwnj;هایی را که به کار تحقیقشان می&zwnj;آید بزرگنمایی و بررسی کنند، داشتن نقشه روی کاغذ (حتی در ابعاد ۳۹ در ۴۹) دردی دوا نمی&zwnj;کند.</p>
<p style="text-align: justify;">شاید گمان کنیم اصلاً مقصود انتشار این کتاب&zwnj;ها کمک به محققان و استفادۀ مستقیم از اسناد عرضه&zwnj;شده نبوده، در این صورت، نمی&zwnj;شود ادعا کرد این کتاب&zwnj;ها چیزی بیش از یک سیاهه از نقشه&zwnj;های دورۀ قاجاریه و پهلوی و اطلاعات نگاشته شده روی نقشه&zwnj;هاست. چگونه طی مسیر دشوار گردآوری انبوهی از&nbsp; اسناد مهم و کاربردی، جلب اعتماد و توافق با صاحبان این اسناد، صرف نیروی انسانی و هزینه&zwnj;های گزاف مالی برای خرید یا تهیۀ نسخۀ دیجیتال اسنادْ حاصلی سودمندتر از یک کتاب کاغذی نداشته؟ آن هم در دورانی که به لطف آمیختن امکانات رایانه&zwnj;ای با حوزه&zwnj;های تخصصی علمی (از جمله علوم انسانی و علوم کتاب&zwnj;داری) روش&zwnj;ها و عرصه&zwnj;هایی متعدد برای سازمان&zwnj;دهی و ارائۀ اطلاعات در دسترس گردآورندگان و ناشران است و روش&zwnj;هایی بدیع تر برای مشارکت فعالانۀ کاربران و محققان در&nbsp; توصیف و بهره&zwnj;گیری از اسناد و منابع پدید آمده است.</p>
<p style="text-align: justify;">جلد دوم کتاب تهران&zwnj;نگاری، یعنی&nbsp;تهران&zwnj;نگاری:&nbsp;طهران در مطبوعات دورۀ قاجار (دوره&zwnj;های ناصری و مظفری)&nbsp;ماجرای دیگری دارد. در این کتاب، به سراغ هفت روزنامه از دورۀ قاجاریه رفته&zwnj;اند: روزنامه وقایع اتفّاقیه، روزنامه دولت علیّه ایران، روزنامه ایران، روزنامه اطّلاع، روزنامه شرف، روزنامه شرافت، روزنامه ایران سلطانی. در توجیه گردآوری این نوع از این اسناد آمده: &laquo;روزنامه&zwnj;های دولتی دورۀ قاجار منابعی غنی و پراهمیت برای آگاهی از رویدادها و سوابق مکانی شهر تهران به شمار می&zwnj;رود. در مجموعۀ روزنامه&zwnj;ها رویدادهای زندگی روزمرۀ شهری در کنار وقایع اجتماعی و سیاسی با انشاء ادبی و شیوه چاپ مختص آن دوره&nbsp; در شماره&zwnj;های پی&zwnj;درپی روزنامه&zwnj;ها ثبت شده است. این ویژگی حسِّ زمان و مکان را همزمان به مخاطب ارائه می&zwnj;کند.&raquo;&nbsp;</p>
<p style="text-align: justify;">در ادامه، گردآورنده به دشواری&zwnj;های دسترسی به این اسناد و تلاش&zwnj;هایی که برای بازنشر روزنامه&zwnj;های دورۀ قاجاریه در برخی کتابخانه&zwnj;ها و سازمان&zwnj;های ملی صورت گرفته اشاره می&zwnj;کند و می&zwnj;نویسند: &laquo;با وجود این اقدامات همچنان بزرگترین چالش در بهره&zwnj;برداری از منابع روزنامه&zwnj;ها زمان&zwnj;برَ بودن جستجوی مطالب در آنهاست. چه بسا پژوهشگرانی که امکان بررسی چندین هزار صفحه روزنامه را برای موضوع پژوهشی خود ندارند. گرچه در بازنشر روزنامه&zwnj;های دوره قاجار تلاش شده است از طریق فهرست&zwnj;نویسی و بعضاً تنظیم نمایه امکان دسترسی به مواد اطّلاعات تسهیل شود، امّا ارائه این امکانات برای برآورده ساختن نیازهای پژوهشی پژوهشگران کافی نیست.&raquo; [۸] با این توضیح به نظر می&zwnj;رسد یکی از مشکلات اساسی پژوهشگران در استفاده از اسناد، که همان فراخواندن و بازیابی اطلاعات مربوط است، بر گردآوردندۀ کتاب آشکار است و او نیز همانند بسیاری از پژوهشگران، شیوۀ نمایه&zwnj;سازی سنتی را ناکارآمد می&zwnj;داند. بنا بر این، انتظار می&zwnj;رود با وجود این دغدغه&zwnj;ها، شاهد روشی کارآمد برای بازیابی اطلاعات از روزنامه&zwnj;های ذکر شده باشیم؛ اما در ادامه می&zwnj;خوانیم: &laquo;مجموعه حاضر با تمرکز بر موضوع تهران امکانِ جدیدی برای دسترسی به اطّلاعات مکانی مرتبط با شهر تهران و مناطق پیرامون آن با استناد به متن روزنامه&zwnj;ها فراهم کرده است. استخراج و ارائه تمامی مطالب حاوی اطّلاعات مکانیِ تهران از میان چندین عنوان روزنامه که در مجموع دارای هزاران صفحه هستند و ارائه آنها در قالب یک مجلدّ، این امکان را برای بهره&zwnj;برداران فراهم می&zwnj;سازد که موضوعات مختلف مرتبط با تهران را در بازه زمانی کمتر، با قلم و صفحه&zwnj;آرایی خواناتر در دسترس داشته باشند. در این راه نمایه اعَلام و واژه&zwnj;نامه ضمیمه کتاب نیز این دسترسی را تسهیل خواهد کرد.&raquo; [۹]</p>
<p style="text-align: justify;">آنچه عملاً در این کتاب عرضه شده تعداد زیادی برگۀ تحقیقی، بدون هیچ گونه طبقه&zwnj;بندی موضوعی، ذیل عنوان کلیِ &laquo;طهران در مطبوعات دورۀ قاجار&raquo; است. همۀ توضیحی که دربارۀ مبنای گزینش مطالب عرضه&zwnj;شده در کتاب آمده چند خط است در صفحۀ &laquo;راهنمای استفاده&raquo;:</p>
<p style="text-align: justify;">انتخاب مطالب مندرج در این مجموعه با محوریت تهران صورت گرفته است. معیار انتخاب این مطالب تمامِ گزاره&zwnj;هایی است که به نحوی حاوی اطّلاعات مرتبط با مکان یا محدوده خاصی در تهران و یا مرتبط با عنوان کلیّ شهر تهران و یا مناطق اطراف آن باشد. با وجود گستردگی دامنه اطّلاعات مندرج در این مجموعه و عمومیت قابل ملاحظه آن، تلاش شده است که حتی&zwnj;الامکان از تکرار گزارش&zwnj;ها و اطّلاعات مکرّر خودداری شود. برای نمونه رویدادها و مناسبت&zwnj;های رَسمی همچون مراسم استقبال از سفرای دول خارجی در طهران یا برگزاری مراسم سلام در دربار که هر ساله در چندین نوبت تکرار می&zwnj;شد، از آن جهت که حاوی اطّلاعاتی جدید در خصوص مکان رویداد یا حادثه ویژه&zwnj;ای نبودند، به اختصار ذکر شده یا موارد تکراری آ نها حذف شده&zwnj;اند. همچنین اخبار و آگهی&zwnj;هایی که به صورت مکرّر منتشر می&zwnj;شدند و دارای اطّلاعات تازه نبودند و نیز برخی حوادث کوچک شهری که بیانگر اطّلاعات قابل ملاحظه در موضوع تهران نیستند، در این مجموعه ثبت نشده&zwnj;اند. [۱۰]</p>
<p style="text-align: justify;">مشخص نیست گردآورندگان بر چه اساسی عدم نیاز پژوهشگران به دسته&zwnj; از اطلاعات را پیش&zwnj;بینی کرده&zwnj;اند که سبب شده بخشی از متن روزنامه&zwnj;ها (مثلاً &laquo;رویدادها و مناسبت&zwnj;های رَسمی&raquo; یا &laquo;برگزاری مراسم سلام در دربار&raquo;)، &laquo;حادثۀ ویژه&raquo; قلمداد نشود یا &laquo;برخی حوادث کوچک شهری&raquo;، &laquo;بیانگر اطلاعات قابل ملاحظه در موضوع تهران&raquo; نباشد. به علاوه، این گزینش با هدف پروژۀ تهران&zwnj;نگاری در تناقض است؛ زیرا خواندیم &laquo;نگارنده تلاش دارد اسناد و اطلاعات را بدون گزینش موضوعی و تنها بر اساس ارزش اطلاعاتی ارائه نماید. به همین خاطر بسیاری از مشاغل و حوزه&zwnj;های تخصصی و عمومی به اطلاعات کاربردی منظم دسترسی خواهند داشت&raquo;[۱۱]. از این نیز می&zwnj;گذریم و نظری بر نحوۀ نمایه&zwnj;نویسی کتاب می&zwnj;اندازیم.</p>
<p style="text-align: justify;">گفتیم یکی از مسائل مهم هنگام استفاده از اسنادی با انبوه اطلاعات، جستجو در آن است. کتابخانه&zwnj;ها و مراکز اسنادی فراوانی در سرتاسر جهان [۱۲] راهکارهایی عملی برای جستجو در داده&zwnj;های فراوان مجموعه&zwnj;های گوناگون، از تصاویر گرفته تا اسناد و متون پیشنهاد کرده&zwnj;اند. پایۀ این تلاش&zwnj;ها درک این مسئله است که جستجوی کلیدواژه&zwnj;ای در انبوه داده&zwnj;ها فقط یک راه (ساده&zwnj;ترین راه) برای بازیابی داده است و این راه اصلاً کافی نیست و سبب می&zwnj;شود تعداد زیادی از داده&zwnj;های مورد نظر کاربر بر او پوشیده بماند. همین سبب شد که متخصصان علوم مرتبط با بازیابی اطلاعات از یک سو به دنبال توصیف داده&zwnj;های موجود به نحوی قابل پردازش برای رایانه باشند و از سویی دیگر الگوها و نظام&zwnj;هایی شبکه&zwnj;ای برای طبقه&zwnj;بندی داده&zwnj;ها طراحی کنند که منجر به جستجوی معنایی و بازیابی هوشمند داده&zwnj;ها شود.</p>
<p style="text-align: justify;">نمایۀ جلد دوم کتاب تهران&zwnj;نگاری فهرستی الفبایی از حدود سی هزار عنوان از نام کسان، نام مکان&zwnj;ها، برخی مراسم، ... است. به علت کاغذی بودن کتاب، یگانه راه یافتن برگه&zwnj;های مورد نظر استفاده از نمایۀ کتاب است. به نظر می&zwnj;رسد نمایۀ کتاب هم فقط زمانی به کار می&zwnj;آید که واژه&zwnj;ای مشخص در ذهن داشته باشیم و بتوانیم آن را در فهرست الفبایی پیدا کنیم تا ما را به صفحاتی که برگۀ مربوط در آن است هدایت کند. اما در صورتی که هر برگۀ تحقیقی به نحوی کامل توصیف و برچسب&zwnj;گذاری معنایی نشده باشد، حتی این نمایۀ الفبایی نیز بی&zwnj;فایده است. این برچسب&zwnj;گذاری نیز همیشه کاری ساده نیست و غالباً نیازمند دانش و فهم عمیق از موضوع و گاهی حتی مقایسۀ چند منبع، عکس، نقشه است تا مشخص شود در این بریدۀ خاص اشاره به چه مکان یا فرد یا حادثه&zwnj;ای بوده. مثالی می&zwnj;آوریم:</p>
<p style="text-align: justify;">در شمارۀ ۵۱۸ روزنامۀ دولت علیه به تاریخ ۳ شوال ۱۲۸۷ آمده:</p>
<p style="text-align: justify;">&laquo;شب بیستم ماه که تحویل سال فرخنده فال بود نظر باینکه قریب به شش ساعت از شب گذشته تحویل سال بود به قاعدۀ سنوات سابقه که اغلب چاکران درباری در بیرون به سلام حاضر شده می&zwnj;ایستادند موجب زحمت و صدمتی بود مجلس تحویل را در تالاری وسیع مقرر فرموده علماء عظام و وزرا و شاهزادگان و منتسبان سلطنت و ارکان و اعیان دولت و اشخاصیکه شایستۀ بزم حضور بودند احضار فرموده در میان تالار انعقاد مجلس تحویل را به طوری خوب و خوش مقرر داشتند... بعد از تحویل سال میمون بهریک از بار یافتگان حضور همایون شاهی و اشرفی مرحمت فرموده مرخص نمودند لکن چون تا دو سه روز بعد از ایام و لیالی متبرکۀ قتل و احیا بود سلام روز را موقوف فرموده از روز بیست و چهارم قرار فرمودند عصر به عصر در خلوت مخصوص سلطنتی جلوس فرموده اشخاصی که از چاکران درباری همه ساله در سلام تحویل حاضر می&zwnj;شدند و اشرفی شاهی از دست مبارک می&zwnj;گرفتند باز دسته دسته حاضر شده و از دست مبارک شاهی و اشرفی گرفته و می&zwnj;گیرند&raquo;</p>
<p style="text-align: justify;">به کمک مقایسۀ اطلاعاتی دیگر از برگزاری این مجلس سلام در این روز و بررسی تصویری که در این صفحۀ روزنامه ضمیمه شده، می&zwnj;شود احتمال داد تالار ذکر شده تالار معروف به طنبی یا طنابی در ارگ تهران است. [۱۳] اما آیا اگر محقق در صفحات نمایه&zwnj;شده ذیل عنوان &laquo;تالار طنبی&raquo; در پایان کتاب جستجو کند، به این برگه هدایت می&zwnj;شود؟ درست است که این مسئله دربارۀ جستجوی اطلاعات در همۀ کتاب&zwnj;های کاغذی صادق است؛ اما مسائلی از این دست است که ضرورت عرضۀ اطلاعات به نحوی کاراتر را آشکار می&zwnj;کند؛ به خصوص در کتابی [۱۴] که در آن ادعای گردآوری و نظم&zwnj;بخشی اطلاعات خام تحقیقی شده است.</p>
<p style="text-align: justify;">این کتاب&zwnj;ها و پروژۀ تهران&zwnj;نگاری فقط نمونه&zwnj;ای از کاستی&zwnj;های نظام فعلی عرضۀ دانش در ایران است[۱۵]؛ نظامی که در آن، به رغم حمایت&zwnj;های سازمانی و اختصاص بودجه&zwnj;های دولتی یا شخصی برای گردآوری اطلاعات و انجام پژوهش&zwnj;های گوناگون، هنوز قالبی کاراتر جای کتاب&zwnj;های چاپی را نگرفته و به نظر نمی&zwnj;رسد به جز تلاش&zwnj;های پراکنده تمایلی به تغییر بنیادی این وضع وجود داشته باشد. جایگزینی عرصه&zwnj;های دیجیتال با نسخه&zwnj;های کاغذی فقط به هدف تغییر نوع عرضه یا کاستن از هزینه&zwnj;های سنگین چاپ و مصرف کاغذ نیست؛ بلکه آغازگر جریانی است که در آن می&zwnj;شود&nbsp;قابلیت&zwnj;های رایانه&zwnj; در زمینۀ طبقه&zwnj;بندی، جستجو، بازیابی اطلاعات را به خدمت گرفت؛ به خصوص زمانی که اطلاعاتِ در دستْ اسنادی مهم در کار پژوهشگران است که یا دسترسی و جستجو درآن دشوار است یا به علت&zwnj;های نامعلوم در انحصار افراد یا سازمان&zwnj;هایی خاص درآمده.</p>
<p style="text-align: justify;">&nbsp;</p>
<p style="text-align: justify;"><strong>منابع</strong></p>
<p style="text-align: justify;">شیرازیان، رضا.&nbsp;&nbsp;<em>راهنمای نقشه&zwnj;های تاریخی شهر تهران</em>.&nbsp;تهران: دستان، ۱۳۹۱.</p>
<p style="text-align: justify;">شیرازیان، رضا.&nbsp;&rlm;‫<em>اطلس تهران قدیم</em>.&nbsp;تهران: دستان، ۱۳۹۴.</p>
<p style="text-align: justify;">شیرازیان، رضا. <em>تهران&zwnj;نگاری: بانک نقشه&zwnj;ها و عناوین مکانی تهران قدیم</em>. تهران: دستان، ۱۳۹۵.</p>
<p style="text-align: justify;">شیرازیان، رضا. <em>تهران&zwnj;نگاری: طهران در مطبوعات دوران قاجار (دوره&zwnj;های ناصری و مظفری)</em>.&nbsp;تهران: دستان، ۱۳۹۷.</p>
<p style="text-align: justify;">&nbsp;</p>
</div>
</div>
<div style="text-align: justify; padding-right: 80px;">۱. تهران&zwnj;نگاری، ج ۲، معرفی پروژۀ تهران&zwnj;نگاری.</div>
<div style="text-align: justify; padding-right: 80px;">۲. تهران&zwnj;نگاری، ج ۲، سخن نگارنده.</div>
<div style="text-align: justify; padding-right: 80px;">۳. همان&zwnj;جا.</div>
<div style="text-align: justify; padding-right: 80px;">۴. همان&zwnj;جا.</div>
<div style="text-align: justify; padding-right: 80px;">۵. تهران&zwnj;نگاری، ج ۱، یادداشت ابتدای کتاب.</div>
<div style="text-align: justify; padding-right: 80px;">۶. همان&zwnj;جا.</div>
<div style="text-align: justify; padding-right: 80px;">۷. تهران&zwnj;نگاری، ج ۲، سخن نگارنده.</div>
<div style="text-align: justify; padding-right: 80px;">۸. همان&zwnj;جا.</div>
<div style="text-align: justify; padding-right: 80px;">۹. همان&zwnj;جا.</div>
<div style="text-align: justify; padding-right: 80px;">۱۰. تهران&zwnj;نگاری، ج ۲، راهنمای استفاده.</div>
<div style="text-align: justify; padding-right: 80px;">۱۱. تهران&zwnj;نگاری، ج ۲، معرفی پروژۀ تهران&zwnj;نگاری.</div>
<div style="text-align: justify; padding-right: 80px;">۱۲. نمونه&zwnj;ها و روش کار این سازمان&zwnj;ها را در نوشتۀ دیگری بررسی خواهم کرد.</div>
<div style="text-align: justify; padding-right: 80px;">۱۳. این تحلیل برگرفته از تحقیق مفصل خانم صدیقه گلشن دربارۀ ارگ تهران است. ایشان با بررسی شواهد یادشده احتمال می&zwnj;دهند این تالار همان تالار معروف به طنبی باشد که در بخش خلوت شاهی مستقر است. تحقیق ایشان در جریان آماده&zwnj;سازی برای انتشار است.</div>
<div style="text-align: justify; padding-right: 80px;">۱۴. این کتاب هم به علتی نامعلوم در ابعاد ۳۹ در ۴۹ منتشر شده است.</div>
<div style="text-align: justify; padding-right: 80px;">۱۵. نمونه&zwnj;ای دیگرْ پروژه&zwnj;های انجام گرفته با حمایت سازمان زیباسازی شهر تهران، مانند مجموعۀ پنج جلدی طهران: مستندنگاری تصویری بناهای تاریخی شهر تهران از بدو پیدایش تا پیروزی انقلاب اسلامی ایران (۱۳۹۴) یا کتاب&zwnj;های چاپی گروه &laquo;معماری دوران تحول&raquo; است. البته گروه &laquo;معماری دوران تحول&raquo; سازمانی خصوصی است و بر مبنای اظهار منتشر شده در سایت گروه امکان خرید اسناد آن از طریق مکاتبه با گروه ممکن است؛ اگرچه فهرست اسناد موجود در آرشیو این گروه منتشر نشده است.</div>
<div style="text-align: justify; padding-right: 80px;">&nbsp;</div>
<div style="text-align: justify; padding-right: 80px;">&nbsp;</div>
<div style="text-align: justify;">&nbsp;</div>
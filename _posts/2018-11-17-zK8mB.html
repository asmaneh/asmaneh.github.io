--- 
title: "نسبت طراحی با تحقیق-۲" 
authors: zamiri 
types: blog 
featured: false
slug: zK8mB 
gallery: 
- image_path: "/assets/img/posts/zK8mB-1.jpg" 
  title: "چهارچوبی از تفاوت‌های اصلی میان طراحی و تحقیق" 
 
--- 
<p>طراحی و تحقیق دو حوزۀ آشنا برای ما هستند. دیوید ونگ و لیندا گروت در فصل دوم کتاب روش&zwnj;های تحقیق معماری، با عنوان &laquo;آیا طراحی با تحقیق برابر است؟&raquo;، به ارتباط طراحی و تحقیق پرداخته&zwnj;اند. در این سلسله یادداشت&zwnj;ها برخی مباحث اصلی آن را به شکل خلاصه بیان می&zwnj;کنم.&nbsp;</p>
<p>در یادداشت قبلی درآمدی بر این بحث داشتیم. ونگ و گروت بر این موضع هستند که طراحی و تحقیق در عین این که دو فعالیت نسبتاً مجزا و متمایز از هم&zwnj;اند، شباهت&zwnj;های مهم و خصوصیات مکملی دارند و برخی&nbsp;ویژگی&zwnj;هایشان با یکدیگر همپوشانی دارد. ایشان در قسمت&zwnj;های مختلف بحث بر این تأکید می&zwnj;کنند که هم طراحی و هم تحقیق می&zwnj;توانند در طیف متنوعی از مفروضات معرفت&zwnj;شناختی شکل گیرند. همچنین این نکته را بیان می&zwnj;کنند که جدال طراحی با تحقیق تنها منحصر به معماری نیست و در بسیاری رشته&zwnj;های خلاقانه یا حرفه&zwnj;ای دیگر نظیر هنرهای بصری، معماری منظر، طراحی شهری و غیره دیده می&zwnj;شود.&nbsp;</p>
<p>در ادامه برای روشن شدن نسبت میان طراحی و تحقیق، نویسندگان کتاب هر کدام از این دو مقوله را تعریف می&zwnj;کنند و نظرهای محققان مختلف را دربارۀ هر یک توضیح می&zwnj;دهند. در ابتدا به تعریف طراحی می&zwnj;پردازند و خاطر نشان می&zwnj;کنند که محققان این حوزه در دهه&zwnj;های اخیر تعاریف متعددی برای توصیف ماهیت طراحی ارائه کرده&zwnj;اند. دو تن از شناخته&zwnj;شده&zwnj;ترین افراد در این زمینه هربرت سایمون[۱]&nbsp;و دانلد شون[۲]&nbsp;هستند. نظر سیمون این است که طراحان &laquo;مجموعه اقداماتی را به قصد تغییر وضعیت موجود به وضعیت بهتر&raquo;، ابداع می&zwnj;کنند. اما شون معتقد است که تعریف سیمون بیش از حد رویکرد حلّ مسأله&zwnj;ای و ابزاری دارد که بر &laquo;بهینه&zwnj;سازی&raquo; متکی است. او در مقابل نگاه وسیعتری دارد و بر این باور است که که فعالیت طراحی از جنس &laquo;تفکر تأملی&raquo; است و طراح کسی است که &laquo;حالت&zwnj;های نامعین را به حالت&zwnj;های معین تبدیل می&zwnj;کند&raquo;. از نظر او در یک نگاه کلی طراح یک تصویر ذهنی یا یک بازنمایی&zwnj; می&zwnj;سازد از چیزی که قرار است به واقعیت بپیوندد، چه آن چیز به صورت یک شیء خارجی دربیاید، چه نیاید. محققان دیگر نیز تعریف شون را در صحبت&zwnj;های خود منعکس کرده&zwnj;اند. مثلاً نیجل کراس[۳]&nbsp;می&zwnj;گوید &laquo;اساسی&zwnj;ترین کاری که یک طراح انجام می&zwnj;دهد، این است که وقتی قرار است یک اثر مصنوع جدید بسازد، توصیفی از آنچه که آن اثر باید باشد، ارائه کند. وقتی کارفرما از طراح ٬یک طرح٬ می&zwnj;خواهد، در واقع آنچه از او می&zwnj;خواهد یک توصیف است. تمام تمرکز کار طراحی برای رسیدن به این نقطۀ نهایی است&raquo;. ویژگی دیگری که غالباً برای توصیف طراحی به کار رفته، در واژۀ &laquo;ابتکار&raquo; گنجانده شده است. کراس خاطر نشان می&zwnj;کند که طراحان مجرب تمایل دارند به جای این که به سادگی راه&zwnj;حل&zwnj;ها را بیابند، از &laquo;دلایل مبتکرانه&raquo; در کار خود استفاده کنند و یک ایدۀ مبتکرانه پرورش بدهند.&nbsp;</p>
<p>در پایان این مبحث کتاب، ونگ و گروت به تفاوت مهمی میان تحقیق و طراحی می&zwnj;پردازند و می&zwnj;گویند اگر چه طراحی و تحقیق، هردو، فعالیت&zwnj;هایی هستند که برای تحقق یک هدف در بستری مشخص آغاز می&zwnj;شوند؛ اما نیروی محرک هر کدام اندکی با دیگری تفاوت دارد. در طراحی نیروی محرک غالباً به یک &laquo;مسئله&raquo; برمی&zwnj;گردد. (مثلاً نیاز برآورده نشده&zwnj;ای برای یک بنا یا محصولی جدید) که باعث می&zwnj;شود طرحی به عنوان راه&zwnj;حل شکل بگیرد که در آینده بتوان به آن دست یافت؛ اما در تحقیقْ نیروی محرک غالباً در قالب یک &laquo;پرسش&raquo; شکل می&zwnj;گیرد که باید حداقل قسمتی از آن به وسیلۀ بررسی شواهد گذشته یا حال پاسخ داده شود. ایشان در ادامه توضیح می&zwnj;دهند که وقتی ما از &laquo;مکمل&raquo; بودن تحقیق و طراحی صحبت می&zwnj;کنیم، می&zwnj;خواهیم بر ضرورت رابطۀ متقابل طراحی- تحقیق تأکید کنیم. تحقیق می&zwnj;تواند بر روی فرایند طراحی از بسیاری جهات و در بسیاری مواقع اثر بگذارد؛ و از آن طرف فرایند طراحی و اثر طراحی شدۀ نهایی نیز می&zwnj;تواند سؤالات فراوانی را ایجاد کند که منجر به ایجاد شکل&zwnj;های بسیار مختلفی از تحقیق شود.&nbsp;</p>
<p>ایشان در ادامه به تعریف تحقیق می&zwnj;پردازند و با توجه به گفتۀ اسنایدر[۴]، تحقیق را این گونه توصیف می&zwnj;کنند که &laquo;جست&zwnj;وجویی نظام&zwnj;مند به قصد ایجاد دانش است&raquo; و اظهار می&zwnj;کنند که این تعریف مختصر مناسب و کافی است. همچنین اساس حرف محققان بعدی نیز کمابیش بر همین تعریف استوار است. تعریفی که دانشگاه میشیگان در سایت آموزشی آنلاین خود از تحقیق در دسترس قرار می&zwnj;دهد، این است که &laquo;جستجویی نظام&zwnj;مند&raquo; است که در &laquo;ایجاد دانشی قابل تعمیم مشارکت می&zwnj;کند&raquo;. تعابیر &laquo;نظام&zwnj;مند&raquo; و &laquo;دانش قابل تعمیم&raquo; فقط به معنای تحقیق&zwnj;های مبتنی بر فرضیه و کمی نیست؛ بلکه تحقیق در رویکردهای معرفت&zwnj;شناختی مختلف را شامل می&zwnj;شود. در پایان این بحث مجدداً بر این نکته تأکید می&zwnj;شود که همان&zwnj;گونه که طراحی می&zwnj;تواند &laquo;یک حل مسئلۀ عقلانی یا یک فعالیت زیبایی&zwnj;شناختی شهودی&raquo; فهمیده شود، تحقیق هم می&zwnj;تواند همین گوناگونی را داشته باشد.</p>
<p>جدولی از کتاب، مرتبط با این بحث در ابتدای این متن آمده که تفاوت&zwnj;های اصلی دو حوزۀ تحقیق و طراحی را نشان می&zwnj;دهد.</p>
<p><strong>پی&zwnj;نوشت:</strong></p>
<p dir="ltr">[1] Herbert Simon</p>
<p dir="ltr">[2] Donald Schon</p>
<p dir="ltr">[3] Nigel Cross</p>
<p dir="ltr">[4] Snyder</p>
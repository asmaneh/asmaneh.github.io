--- 
title: "اندر مصائب پژوهش‌های تاریخی (۲)" 
authors: فاطمه احمدی و مهسا پوراحمد 
types: library 
categories: rahnama 
tags: منابع تاریخ معماری ایران,منابع تاریخ شهر ,منابع تهران شناسی,اسناد تاریخی,کتابخانه ملی ایران,آرشیو ملی ایران,عکس تاریخی,عکس,نقشه تاریخی ,نقشه,رضا شیرازیان,کاخ گلستان,موسسه مطالعات تاریخ معاصر ایران,مرکز اسناد دانشگاه تهران,مرکز اسناد دانشگاه شهید بهشتی,سازمان اسناد و کتابخانه ملی ایران 
featured: false
slug: SVUk 
--- 
<div>
<div>
<p style="text-align: justify;">فقط دسترس به مطبوعات نیست که پژوهشگر را عاجز می&zwnj;کند. اسناد (فرمان&zwnj;های دولتی، اسناد اداری و سازمانی، اسناد شخصی برخی افراد، اسناد معاملات املاک و زمین و ...) گروه دیگری از منابع دست اول&zwnj;اند که یافتن و دیدنشان به همین راحتی&zwnj;ها نیست. این اسناد یا در دست اشخاص است یا در دست مراکز اسنادی. برخی اشخاص به دلیل پیشینۀ خانوادگی و روابطشان، گاه اسناد دولتی و ملکی جالبی در اختیار دارند که خیلی اوقات از ارزشش آگاه نیستند. از همین&zwnj; طریق از ایشان می&zwnj;خواهم هرجور که خودشان صلاح می&zwnj;دانند از اسناد رونمایی کنند؛ گاه حتی مشاهدۀ یک سند جدید، می&zwnj;تواند دید پژوهشگر را نسبت به خیلی از موضوعات تغییر دهد.&nbsp; برسیم به مراکز اسناد. پراکندگی اسناد گوناگون در مراکز اسنادی تهران زیاد است، اما بخش زیادی از آنها در مرکز اسناد کتابخانۀ ملی ایران نگهداری می&zwnj;شود. محقق پس از مدتی جستجوی سند در مراکز دیگر متوجه می&zwnj;شود که مرکز اسناد کتابخانۀ ملی اسناد بیشتری دارد و دسترسی به سند در آن راحت&zwnj;تر است.[۱]</p>
<p style="text-align: justify;">با اقدامات این مرکز، حدود چهارده ماهی است که محققان می&zwnj;توانند با جست&zwnj;وجو در سامانۀ منابع دیجیتال سازمان اسناد و کتابخانۀ ملی ایران[۲] اسناد مورد نظر خود را بیایند. تا پیش از کرونا روال این&zwnj;گونه بود که اگر سند درخواستی محقق پیش&zwnj;تر اسکن شده بود، محقق می&zwnj;توانست همان روز بر روی سیستم&zwnj;های مرکز ببیندشان؛ در غیر این&zwnj;صورت مجاز به درخواست اسکن تعداد محدودی از اسناد بود تا ظرف دو هفته آنها را دریافت کند. بنابراین راه&zwnj;اندازی مرکز اسناد دیجیتال طبیعتاً باید برای پژوهشگر امری خوشحال&zwnj;کننده باشد. مرکز اسناد کتابخانۀ ملی برخی از اسناد اسکن&zwnj;شده&zwnj;اش را در سایت بارگذاری کرده و اگر عضو کتابخانۀ ملی باشید برای دیدنشان مشکلی ندارید. اما این مرکز دیجیتال فقط می&zwnj;تواند بخشی از خواسته&zwnj;های پژوهشگر را برآورده کند؛ چراکه همچنان خیلی از اسناد مرکز اسکن&zwnj;شده نیست. همچنین در مواردی دیده شده که سندی اسکن شده و در سامانۀ دیجیتال سازمان اسناد و کتابخانۀ ملی قرار گرفته، اما در شناسۀ آن سند در سایت رسمی سازمان اسناد و کتابخانۀ ملی، آدرس الکترونیکی منبع در سایت به روز نشده است.[۳] البته این موضوع چندان هم عجیب نیست؛ به هر روی این مرکز دیجیتال تازه راه&zwnj;اندازی شده و به لطف بی&zwnj;توجهی خیلی از پژوهشگران به اسناد، بسیاری از اسناد در مخزن خاک می&zwnj;خورند و کسی به فکر اسکنشان نیست. پس می&zwnj;بینیم با وجود راه&zwnj;اندازی چنین مرکز خوبی، همچنان نیاز است پس از جست&zwnj;وجو در سایت رسمی سازمان اسناد و کتابخانۀ ملی[۴]، درخواستمان را حضوری یا از طریق یک نشانی[۵] به مرکز اسناد اطلاع دهیم تا حداقل بعد از دوهفته و حداکثر بعد از دوماه بتوانیم آنها را دریافت کنیم.</p>
<p style="text-align: justify;">راستی حرف کلیدواژه شد. اگر اهل جستن و دیدن سند باشید، خوب می&zwnj;دانید که اسناد موجود در مرکز اسناد کتابخانۀ ملی، اعم از اسکن&zwnj;شده و اسکن&zwnj;نشده، به گونۀ مرتبی طبقه&zwnj;بندی نشده&zwnj;اند. این مرکز با تهیۀ شناسۀ اسناد، مشخصات سند را پیش از رویت در اختیار محقق می&zwnj;گذارد و کمک بزرگی در یافتن سند می&zwnj;کند. این مسئله در مراجعات اولیه بسیار عالی و راهگشاست؛ اما پس از مدتی متوجه مواردی می&zwnj;شوید که ناآگاهی از آن پژوهشگر را گمراه می&zwnj;کند. از جملۀ این موارد می&zwnj;توان به تاریخ&zwnj;گذاری نادرست در شناسۀ سند،[۶] نامرتب بودن ترتیب برگه&zwnj;های سند[۷] و عدم حساسیت به معماری و شهر در تهیۀ کلیدواژه&zwnj;های جست&zwnj;وجو اشاره کرد.[۸] البته که پژوهشگر موظف به دیدن همۀ جوانب موضوع و عدم اعتماد به کارشناسان این مراکز است که در حجم کاری بالایی کار می&zwnj;کنند؛ اما گاهی هم به دلیل حجم زیاد اسناد، اعتماد تنها چاره است. احتمالاً پژوهشگرهای زیادی چون من، خود متوجه ترتیب شمارۀ صفحات اسکن&zwnj;شده و محتوای آنها شدند و خودشان صفحات سند را از نو شماره&zwnj;گذاری و مرتب کرده&zwnj;اند و با این کار زحمت دوباره&zwnj;ای روی دوش خود انداخته&zwnj;اند؛ چراکههنگام ارجاع&zwnj;دهی به صفخات سند، باید به صفحات مرکز اسناد ارجاع دهند نه آن&zwnj;که خودشان مرتب کرده&zwnj;اند! البته نامرتب بودن صفحات اسنادبه اندازۀ دقیق نبودن کلیدواژه&zwnj;ها برای پژوهشگر آزاردهنده نیست. پس از مدتی جست&zwnj;وجو در مرکز اسناد به خوبی می&zwnj;فهمید که ممکن است اسناد مالی، شکوائیه و اداری مختلف اشاراتی دربارۀ یک بنا، خانه، دکان، خیابان، کوچه و ... داشته باشد که با جست&zwnj;وجوی کلیدواژه&zwnj;های مرتبط پیدا نشود. در این موارد تنها راه حل این است که سندهای بیشتری&nbsp; با موضوعات متنوع&zwnj;تری را در چند سال قبل و بعد از بازۀ زمانی تحقیقتان ببینید تا مگر گشایشی حاصل شود. پس از چندی خودتان متوجه می&zwnj;شوید که چه کلیدواژه&zwnj;&zwnj;ها و اصولاً چه اسناد و پرونده&zwnj;&zwnj;هایی می&zwnj;تواند با موضوع کاری شما مرتبط باشد؛ البته این موضوع زمان&zwnj;بر است؛ بله نحوۀ جستن و دیدن اسناد دولتی زمان&zwnj;بر است و البته که پژوهش زمان&zwnj;بر هم است! کاش حداقل کارفرماها و حتی خود پژوهش&zwnj;گران این موضوع را درک کنند.</p>
<p style="text-align: justify;">از دیگر منابع مهم تحقیق تاریخ معماری و شهر اسناد تصویری&zwnj;اند. نقشه&zwnj;ها یک دسته از این اسنادند که دسترس به آنها هم خودش ماجرایی است. فارغ از همین مراکز اسنادی نظیر مرکز اسناد ملی که نقشه&zwnj;های اسکن&zwnj;شده و اسکن&zwnj;نشدۀ جذابی در آن وجود دارد و کسی چندان توجهی به&zwnj;شان نمی&zwnj;کند، کتاب&zwnj;هایی هستند که گردآورندگانشان نقشه&zwnj;های متعددی را که در طول سال&zwnj;ها جمع&zwnj;آوری کرده&zwnj;اند، در آنها گنجانده&zwnj;اند. کتاب&nbsp;اطلس تهران قدیم[۹] و&nbsp;تهران&zwnj;نگاری[۱۰] دونمونه از این کتاب&zwnj;های خوب است که اگر بخواهید روی تهران کار کنید، می&zwnj;توانید به آنها مراجعه کنید و دست خالی نمانید. البته که به مرور متوجه می&zwnj;شوید برای انجام یک پژوهش کامل،&nbsp;اطلس تهران قدیم&zwnj;ـ که نسبت به&nbsp;تهران&zwnj;نگاری، قطع مناسب&zwnj;تری دارد و دسترس به&nbsp;آن راحت&zwnj;تر هم است ـ چندان یاری&zwnj;تان نمی&zwnj;کند و ناچار باید تهران&zwnj;نگاری را ببینید که اگر توان خریدش را نداشته باشید، باید در کتابخانه&zwnj;&zwnj;ها ورقش بزنید؛ چرا که کتاب اول با وجود معرفی نقشه&zwnj;هایی خوب، نسخۀ بزرگ&zwnj;نمایی&zwnj;شدۀ همۀ بخش&zwnj;های برخی نقشه&zwnj;های مربوط به دورۀ پهلوی را ندارد؛ یعنی اگر موضوع پژوهشتان خیابان یا حتی محدوده&zwnj;ای باشد که فقط در بعضی نقشه&zwnj;های چاپ&zwnj;شدۀ این کتاب بزرگ&zwnj;نمایی شده باشد، عملاً نمی&zwnj;توانید بررسی کاملی را با توجه به نقشه&zwnj;ها انجام دهید.</p>
<p style="text-align: justify;">اما گاهی در بعضی پژوهش&zwnj;ها حتی شناخت نقشه و دیدن نسخۀ کامل آن در کتاب هم کافی نیست. محقق به هر دلیلی می&zwnj;تواند نیاز به نسخۀ دیجیتال یک نقشه داشته باشد. زمانی که گردآورندۀ دوکتاب فوق از در اختیارگذاشتن نسخۀ کامل دیجیتال نقشه&zwnj;ها به پژوهشگران معذور&nbsp;است، دریافت نسخۀ اصلی می&zwnj;تواند از طریق مراجعه به مآخذ این نقشه&zwnj;ها ممکن شود. اما آیا واقعاً در همۀ موارد ممکن می&zwnj;شود؟ پژوهشگران تجربه&zwnj;های زیادی از این&zwnj;دست دارند؛ اما بگذارید چندنمونه&zwnj;اش را اینجا بگوییم. در پاییز سال ۱۳۹۷ تصمیم گرفتم نسخۀ اسکن&zwnj;شده نقشۀ وضع و ترتیب خیابان&zwnj;های تهران[۱۱] را از مأخذ اصلی آن، یعنی مؤسسۀ مطالعات تاریخ معاصر ایران بگیرم؛ اما کارمندان آنجا به دلیل نگرانی از آسیب احتمالی نقشه در حین اسکن مجدد، من را به گردآورندۀ دو کتاب، یعنی آقای شیرازیان ارجاع دادند. به هرحال حق دارند؛ حفظ نقشۀ اصلی بسیار مهم است. اما محقق نیز نیاز به بررسی چندبارۀ نقشه و ارتباط مداوم با آن دارد؛ خصوصاً اگر مشغول انجام پژوهشی باشد که یکی از ضرورت&zwnj;هایش بررسی یک نقشۀ خاص است. مثلاً من در سال ۹۸ به جهت انجام تحقیقی، به نسخۀ اصلی نقشۀ تهران در سال ۱۳۰۹شمسی نیاز پیدا کردم. همان&zwnj;طور که پیش&zwnj;تر هم گفتیم، آقای شیرازیان به علت معذوریت&zwnj;هایی نمی&zwnj;توانند نسخۀ اصلی یک نقشه را در اختیار افراد بگذارند. بنابراین تصمیم گرفتم هرجور که شده مأخذ نقشۀ ۱۳۰۹شمسی&zwnj;[۱۲]ـ یعنی شرکت هود که در کتاب تهران&zwnj;نگاری به آن اشاره شده است&zwnj;ـ را پیدا کنم. چندین&zwnj;بار نامش را به شیوه&zwnj;های مختلف در اینترنت جست&zwnj;وجو کردم. حتی دنبال نامش در منابع و اسناد گشتم، اما چیزی نیافتم. من که نهایتاً با لطف یکی از استادانم که سال&zwnj;ها پیش نسخه&zwnj;ای از آن نقشه را از شهرداری گرفته بودند، توانستم به مقصود برسم؛ اما آیا پایان این جست&zwnj;وجوها همیشه این&zwnj;قدر خوش است؟ مسلماً نه.</p>
<p style="text-align: justify;">راستی یک سؤالی! آیا واقعاً نیاز است بگوییم تفاوت دیدن یک نقشه در یک کتاب با دیدن نسخۀ دیجیتال آن چیست؟! به خدا قسم که گفتنش گفتن از بدیهیات است! در حالی که تعدادی از نقشه&zwnj;های قدیمی در سایت&zwnj;های خارجی به طور رایگان در اختیار کاربران قرار می&zwnj;گیرند،[۱۳] چرا باید به افرادی در مؤسسات نقشه&zwnj;برداری و جغرافیایی هم این را توضیح دهیم؟ برخی کارمندانشان گاه با پژوهشگر جوری رفتار می&zwnj;کنند که انگار او دزد است! در حالی که حتی هنوز درخواست او را نشنیدند، از عدم تحویل نسخۀ اصلی صحبت می&zwnj;کنند و پژوهشگر را با صحبت از وکیل و دادگاه تهدید می&zwnj;کنند تا مبادا از طریقی به نسخۀ اصلی یک نقشه دست پیدا کند! شاید این مؤسسات در طول این سال&zwnj;ها شاهد کلاهبرداری&zwnj;های زیادی بوده&zwnj;اند که این&zwnj;گونه سخن می&zwnj;گویند؛ اما چون همیشه گفته&zwnj;ایم &laquo;بگذریم&raquo;، خواستم یک&zwnj;بار نگذرم که نسبت به کلاممان حساس&zwnj;تر باشیم و باشند. راستی تا یادم نرفته بگویم که اخیراً در سایت مؤسسۀ سحاب دیده&zwnj;ام که بخشی را برای درخواست کارهای سفارشی اختصاص داده&zwnj;اند.[۱۴] امید که کمک بزرگی به پژوهشگران باشد. البته که کمک بزرگ به پژوهشگران دیجیتال&zwnj;سازی این نقشه&zwnj;ها و در دسترس قرارگرفتن آنهاست که امیدواریم هرچه زودتر قدم&zwnj;هایی برایش برداشته شود.</p>
<p style="text-align: justify;">از نقشه&zwnj;ها گفتیم، بگذارید از تصاویر تاریخی و مشکلات دسترسی به آنها هم بگوییم. تصاویر و عکس&zwnj;ها اکثراً یا در مخازن مراکز مختلف اسنادی کشور نظیر سازمان اسناد کتابخانۀ ملی ایران، مؤسسۀ مطالعات تاریخ معاصر ایران، مرکز اسناد کاخ گلستان، مرکز اسناد دانشگاه تهران و شهیدبهشتی و ... هستند یا در دست برخی آرشیوداران. البته در این بین آرشیودارانی هم داریم که آرشیوشان را با جمع&zwnj;آوری تصاویر مراکز اسنادی غنی کرده&zwnj;اند؛ با این حال زمانی که مأخذ و مرجع عکس را می&zwnj;پرسی، جوابی نمی&zwnj;دهند؛ حال یا نمی&zwnj;خواهند، یا نمی&zwnj;دانند یا می&zwnj;ترسند منبع ارتزاقشان را از دست بدهند. برسیم به مشکلات مراکز اسنادی.</p>
<p style="text-align: justify;">اول اینکه با وجود اقدامات برخی از این مراکز برای دیجیتال&zwnj;سازی و اسکن تصاویر، هنوز هم مراجعۀ حضوری مطمئن&zwnj;ترین راه برای دریافت تصاویر است. فارغ از کتابخانۀ دیجیتال کتابخانۀ مرکزی دانشگاه تهران که دسترسی به اسناد و تصاویر اسکن&zwnj;شده&zwnj;اش با اگر و امایی مواجه نیست،[۱۵] سازمان اسناد کتابخانۀ ملی ایران هم هم&zwnj;زمان با بارگذاری اسناد اسکن&zwnj;شده روی سامانۀ دیجیتال، تصاویر تاریخی را هم بارگذاری کرده است. تا اینجا ممکن است بگویید چه خوب! اما موضوع عجیب، محدودیت دسترسی اعضا به برخی مدارک تصویری تاریخی است. دسترسی به تصاویری که با کلیدواژه&zwnj;ای همچون &laquo;پهلوی&raquo; طبقه&zwnj;بندی شده&zwnj;اند، در این سامانه امکان&zwnj;پذیر نیست! یعنی در اصل دسترسی به کلی از تصاویر تاریخی&zwnj;ای ممکن نیست که می&zwnj;تواند اطلاعاتی از شهر و ساختمان&zwnj;ها در نیمۀ اول قرن۱۴شمسی بدهد. حالا شما بگردید و علتش را برای ما هم بیابید! به هرحال جمیع مسائل به شما ثابت می&zwnj;کند که مراجعۀ حضوری برای دریافت عکس الزامی است، اما حتی اگر حضوری هم مراجعه کنید، باز مسئله&zwnj;ای هست که از رسیدن بی&zwnj;دردسر شما به یک عکس جلوگیری کند. به عنوان مثال مرکز اسناد تصویری کاخ گلستان آرشیوی غنی از تصاویر تاریخی دارد که با مراجعه به آن می&zwnj;توانید با نگاه کردن به دفاتر، عناوین تصاویر عکس مورد نظرتان را بیابید و در پوشۀ مربوط در سیستم&zwnj;های همان مرکز ببینید. اما در میان عناوین آن دفتر عنوان&zwnj;هایی از عکس هم دیده می&zwnj;شود که در پوشه&zwnj;ها موجود نیست. اگر پرس&zwnj;وجو کنید متوجه می&zwnj;شوید که عکس&zwnj;هایی هستند که هنوز سامان&zwnj;دهی نشدند و بنا به گفتۀ متصدی آن بخش معلوم هم نیست کی ساماندهی می&zwnj;شوند.[۱۶] به هرحال چون پژوهشگر برای سرگرمی به دنبال اسناد و تصاویر است، می&zwnj;تواند هم مدتی سرگرمی&zwnj;اش را به تأخیر &zwnj;اندازد تا این مراکز تصمیم به سامان&zwnj;دهی بگیرند، عجله&zwnj;ای که نیست!</p>
<p style="text-align: justify;">خلاصه که هرچه بیشتر چنین تجربه&zwnj;هایی در مورد اسناد تصویری، اعم از نقشه&zwnj;ها و عکس&zwnj;ها به دست می&zwnj;آوری، بیشتر هوس می&zwnj;کنی تا کلاً حیطۀ پژوهشت را به سمت شهرهای خارجی ببری! کافی است چندساعتی زمان بگذارید و آرشیوهای تصاویر و نقشه&zwnj;های قدیمی شهرها و کشورهای قاره&zwnj;های مختلف را در اینترنت پیدا کنید؛ از شهر موردنظرتان در چندین سده نقشه&zwnj;هایی متعدد و در هر دهه دست کم دو-سه نقشه وجود دارد؛ نقشه&zwnj;هایی با جزئیات بسیار. در مورد آرشیو تصویری برخی مؤسسات و موزه&zwnj;ها هم که نگوییم. از شهرهای ایران هم نقشه&zwnj;های پرجزئیات و بسیار دقیق و تصاویر بسیار ناب و پرداده&zwnj;ای وجود دارد، اما در تعدادی محدود؛ به طوری که فقط در سده&zwnj;ها و دهه&zwnj;های خاصی می&zwnj;توان نقشه&zwnj;های دقیق و خوبی را از شهرها پیدا کرد. با این حال ما برای مشاهده و دسترسی به همین اسناد محدود هم با محدودیت مواجهیم؛ چون خیلی&zwnj;هایمان بیش از نشر علم، دغدغۀ خودنمایی داریم. به نظر می&zwnj;رسد بسیاری از مورخان اینستاگرامی و پرطرفدار و محبوب&zwnj; ـ که گاه حتی معلم تاریخ هم خطابشان می&zwnj;کنند&zwnj;ـ در هنگام پژوهش یا نوشتن مطلبی کوتاه، به نسخۀ اصلی خیلی از این اسناد تصویری و مراجعشان دسترس دارند؛ که البته نمی&zwnj;توان گفت بی&zwnj;واسطه! گویا&laquo;فالور&raquo; چیز خوبی است! این روزها بیش از آنکه کارت را ارزش&zwnj;گذاری کنند، سروصدایت را ارزش&zwnj;گذاری می&zwnj;کنند.</p>
<p style="text-align: justify;">خیلی خیلی ببخشید که سرتان را درد آوردیم. راستش از طرفی در حال پیگیری اسناد درخواستی&zwnj;مان از سازمان اسناد و کتابخانۀ ملی بودیم و از طرفی مشغول چسباندن قطعات عکس&zwnj;برداری&zwnj;شدۀ نقشه&zwnj;های چاپی، که ناگهان به این رسیدیم که مصیبت&zwnj;هایمان چقدر زیاد است! خیلی از این مشکلات در کارهای پژوهشی جاری در سایر نقاط جهان هم وجود دارد؛ با این حال خیلی&zwnj;هایش هم می&zwnj;تواند با پیگیری&zwnj;ها و حساسیت&zwnj;های بیشتر مسئولان مراکز اسنادی کشور سامان بگیرد. مادامی که اوضاع همین&zwnj;گونه است، نمی&zwnj;توان انتظار داشت اسناد و نقشه&zwnj;های بی&zwnj;شمار مراکز اسناد با کلیدواژه&zwnj;ها و تاریخ&zwnj;هایی درست طبقه&zwnj;بندی شوند و روند دیجیتال&zwnj;سازی&zwnj;شان به سرعت طی شود. به هرروی با تداوم این روند، سرعت انجام پژوهش&zwnj;&zwnj;های تاریخی و روشن شدن نواقص پژوهش&zwnj;های پیشین هم کند خواهد بود. البته که فقط کند، و نه نشدنی! با وجود مصائب زیاد می&zwnj;توان تا جای ممکن و تا جایی که شرایط و امکانات اجازه می&zwnj;دهد هم پژوهش&zwnj;های دقیقی را انجام داد. درست است که راه ترسناک است، اما جذاب هم هست؛ جستن و یافتن اصولاً جذاب است.</p>
<p style="text-align: justify;">&nbsp;</p>
<p style="text-align: justify; padding-right: 80px;">پی&zwnj;نوشت</p>
</div>
</div>
<div style="text-align: justify; padding-right: 80px;">۱. البته بعد از شیوع ویروس کرونا دسترسی به اسناد کتابخانه و مرکز اسناد مجلس شورای اسلامی نیز راحت&zwnj;تر شده است. گرچه اسناد موجود در آن به گستردگی اسناد موجود در سازمان اسناد و کتابخانۀ ملی ایران نیست، اما مدت زمان اسکنشان بسیار کمتر از مدت زمانی است که کتابخانۀ ملی صرف اسکن اسناد می&zwnj;کند. شما می&zwnj;توانید از طریق https://dlib.ical.ir/faces/home.jspx موضوع یا کلیدواژۀ مورد نظر خود را در قسمت اسناد جست&zwnj;وجو کنید و پس از مشاهدۀ مشخصات اسناد، به نشانی resources@ical.ir نامه&zwnj;ای بنویسید و درخواست اسکن اسنادتان را مطرح کنید.</div>
<div style="text-align: justify; padding-right: 80px;">2. <a href="http://asmaneh.com/8.http:/dl.nlai.ir/UI/Search/BasicSearch.aspx?PageNo=1" target="_blank" rel="noopener">8.http://dl.nlai.ir/UI/Search/BasicSearch.aspx?PageNo=1</a></div>
<div style="text-align: justify; padding-right: 80px;">۳. برای نمونه اگر سند ش ۲۴۰-۱۰۷۵۸۴ را در سایت رسمی سازمان اسنادو کتابخانۀ ملی و همین&zwnj;طور در سامانۀ دیجیتال آن جست&zwnj;وجو کنید می&zwnj;بینید در سایت رسمیسازمان اسناد وکتابخانۀ ملی توضیحی در مورد دسترسی الکترونیکی منبع نداده است درحالی که بر روی سامانۀ دیجیتال نگهداری می&zwnj;شود.</div>
<div dir="ltr" style="text-align: justify; padding-left: 80px;">4. <a href="http://www.nlai.ir/" target="_blank" rel="noopener">http://www.nlai.ir/</a></div>
<div dir="ltr" style="text-align: justify; padding-left: 80px;">5. research-room@nlai.ir</div>
<div style="text-align: justify; padding-right: 80px;">۶. برای نمونه می&zwnj;توانید به مرکز اسناد کتابخانۀ ملی ایران، سند شمارۀ۲۹۷-۲۷۸۸۰ مراجعه کنید. تاریخ سند در شناسه ۱۳۰۱ـ ۱۳۰۲ش قید شده است اما با توجه به محتوای مادۀ ۶ صفحۀ ۴ قانون این سند در تاریخی پس از ۱۹ بهمن ۱۳۰۴ تدوین شده است.</div>
<div style="text-align: justify; padding-right: 80px;">۷. برای نمونه می&zwnj;توانید به مرکز اسناد کتابخانۀ ملی ایران، سند شمارۀ ۲۹۳-۴۹۲ مراجعه کنید. در این سند ترتیب صفحات سند با تاریخ برگه&zwnj;های سند هماهنگ نیست، همچنین&nbsp; صفحۀ ۱۴۴ برگه سندی قرار دارد که حاوی اطلاعاتی از حکومت چهارمحال است که در شناسه قید نشده است.</div>
<div style="text-align: justify; padding-right: 80px;">۸. برای نمونه در شناسه سند بالا به دروازه&zwnj;ها، نام خیابان&zwnj;ها و میادین که در سند آمده اشاره نشده است.</div>
<div style="text-align: justify; padding-right: 80px;">۹. شیرازیان، رضا. <em>اطلس تهران قدیم</em>. تهران: دستان، ۱۳۹۴</div>
<div style="text-align: justify; padding-right: 80px;">۱۰. شیرازیان، رضا. <em>تهران&zwnj;نگاری: بانک نقشه&zwnj;ها و عناوین مکانی تهران قدیم</em>. تهران: دستان، ۱۳۹۵</div>
<div style="text-align: justify; padding-right: 80px;">۱۱. رضا شیرازیان، <em>اطلس تهران قدیم</em>، صفحۀ ۱۵۲</div>
<div style="text-align: justify; padding-right: 80px;">۱۲. رضا شیرازیان، <em>تهران&zwnj;نگاری: بانک نقشه&zwnj;ها وعناوین مکانی تهران قدیم</em>، صفحۀ ۱۰۶</div>
<div style="text-align: justify; padding-right: 80px;">۱۳. مثلاً نسخه&zwnj; کامل و باکیفیتی از نقشۀ عبدالغفار نجم&zwnj;الملک را می&zwnj;توانید در اینجا ببینید و رایگان دریافت کنید:</div>
<div style="text-align: justify; padding-right: 80px;">
<p dir="ltr" style="padding-left: 80px;"><a href="https://www.loc.gov/item/2009582796/" target="_blank" rel="noopener">https://www.loc.gov/item/2009582796/</a></p>
<p style="padding-right: 80px;">یا در&nbsp;<a href="https://www.raremaps.com/category/Maps/Middle_East_&amp;_Holy_Land/Persia" target="_blank" rel="noopener">https://www.raremaps.com/category/Maps/Middle_East_&amp;_Holy_Land/Persia</a>&nbsp;و&nbsp;<a href="https://www.raremaps.com/gallery/detail/56851/rasht-map-of-the-city-of-rasht-long-live-the-sacred-com-kermanshahi" target="_blank" rel="noopener">https://www.raremaps.com/gallery/detail/56851/rasht-map-of-the-city-of-rasht-long-live-the-sacred-com-kermanshahi</a>&nbsp;&nbsp;می&zwnj;توانید نقشه&zwnj;هایی از ایران، رشت، حوزۀ خلیج فارس، تهران و شمیرانات و ... را با کیفیتی خوب مشاهده کنید.</p>
</div>
<div dir="ltr" style="text-align: justify; padding-left: 80px;">14. <a href="https://sahabmap.com/" target="_blank" rel="noopener">https://sahabmap.com</a></div>
<div dir="ltr" style="text-align: justify; padding-left: 80px;">15. <a href="http://utdlib.ut.ac.ir/" target="_blank" rel="noopener">http://utdlib.ut.ac.ir</a></div>
<div style="text-align: justify; padding-right: 80px;">۱۶. تاریخ آخرین مراجعۀ نویسندگان متن به کاخ گلستان و اطلاع از سامان&zwnj;دهی نشدن برخی از تصاویر به پاییز ۱۳۹۷ برمی&zwnj;گردد و امکان دارد در این بازۀ زمانی این رویه تغییر کرده باشد.</div>
--- 
title: "چند صحنۀ سیاه‌وسفید از یک زندگیِ خاکستری" 
authors: soltani 
types: blog 
featured: false
featureImg: "/assets/img/posts/fCe8.jpg" 
slug: fCe8 
gallery: 
- image_path: "/assets/img/posts/fCe8.jpg" 
  title: "چند صحنۀ سیاه‌وسفید از یک زندگیِ خاکستری" 
- image_path: "/assets/img/posts/fCe8-1.jpg" 
  title: "تصویر ۱. ارنست هرتسفلد" 
- image_path: "/assets/img/posts/fCe8-2.jpg" 
  title: "تصویر ۲. ارنست هرتسفلد" 
- image_path: "/assets/img/posts/fCe8-3.jpg" 
  title: "تصویر ۳. صورت جلسۀ گمرک مرز خسروی دربارۀ توقیف آثار هرتسفلد: کریم سلیمانی دهکردی، «پرفسور هرتسفلد و خروج غیرقاتونی آثار باستانی»، ص ۱۵۳." 
- image_path: "/assets/img/posts/fCe8-4.jpg" 
  title: "تصویر ۴. نامۀ مرحوم سیدحسن تقی‌زاده به وزارت خارجه در خصوص توقیف هرتسفلد در مرز خسروی: کریم سلیمانی دهکردی، «پرفسور هرتسفلد و خروج غیرقاتونی آثار باستانی»، ص ۱۵۴." 
- image_path: "/assets/img/posts/fCe8-5.jpg" 
  title: "تصویر ۵. مرحوم سیداحمد کسروی" 
- image_path: "/assets/img/posts/fCe8-6.jpg" 
  title: "تصویر ۶. والتا برونو هنینگ" 
 
--- 
<p style="text-align: center;"><strong>&nbsp;۱</strong></p>
<p>مرحوم سید احمد کسروی در سال ۱۳۰۸ ش. رساله&zwnj;ای نوشت به نام&nbsp;نام&zwnj;های شهرها و دیه&zwnj;های ایران [۱].&nbsp;در این رساله کسروی دربارۀ معنای نام برخی از شهرها و آبادی&zwnj;ها بحث کرده و با نبوغش روشی به دست داده است که می&zwnj;توان معنای نام برخی از شهرها و آبادی&zwnj;های ایران را فهمید. این رساله و رسالۀ&nbsp;آذری یا زبان باستان آذربایجان&nbsp;کسروی را در زمرۀ مهم&zwnj;ترین زبان&zwnj;شناسان ایرانی سدۀ حاضر قرار داد.کسروی زبان&zwnj;های فارسی و عربی و انگلیسی و ترکی و ارمنی و پهلوی را می&zwnj;دانست [۲]&nbsp;رساله&zwnj;اش دربارۀ زبان آذری در زمان خود بی&zwnj;نظیر بود و دریچه&zwnj;های تازه به فهم ریشه&zwnj;های برخی زبان&zwnj;های ایرانی می&zwnj;گشود. کسروی یک نسخه از رسالۀ&nbsp;نام&zwnj;های شهرها و دیه&zwnj;های ایران&nbsp;را به آکادمی علوم لنین&zwnj;گراد آن زمان هم فرستاد و در جوابش نامه&zwnj;ای برایش فرستادند. برای اینکه بفهمیم که با چه ابعادی از نبوغ مواجهیم نامۀ آکادمی لنین&zwnj;گراد را که ترجمۀ فارسی&zwnj;اش در مجلۀ&nbsp;ارمغان&nbsp;چاپ شده بود اینجا از زبان خود کسروی [۳]&nbsp;نقل می&zwnj;کنم:</p>
<p>چون [دفترچۀ تهران و شمیران] به چاپ رسید [...] برخی از دانشمندان اروپایی آن را پسندیدند و ستایش&zwnj;ها نوشتند. از جمله آکادمی لنینگراد که خود درفش&zwnj;دار زبان&zwnj;شناسی (تئوری یافثی) می&zwnj;باشد، یکی از باشندگانش ستایش از این دفتر نوشت در این زمینه: &laquo;تا کنون ما در زبان&zwnj;شناسی دو دبستان (ایکول) می&zwnj;شناختیم: یکی دبستان کهن دانشمندان غرب و دیگری دبستان یافثی که ما آن را برگزیدیم. ولی دیده می&zwnj;شود نویسندۀ این دفتر که یک جوان ایرانی است پیروی از هیچ یک از این دو دبستان نکرده و خود راه دیگری را پیش گرفته و از توانایی&zwnj;ای که در این دفتر نشان داده ما را امیدمند می&zwnj;گرداند که خواهد توانست دبستان خود را درست گرداند و به پایان رساند. پس از این دیباچه نویسندۀ نامبرده به ستایش از شیوۀ جستجوی من پرداخته [است.] [۴]</p>
<p>کسروی برای چه این کتاب را با این مایه از نبوغ نوشته بود؟ در حالی که خودش خیلی به آن اهمیت هم نمی&zwnj;داد و سال&zwnj;ها بعد نوشت که چنین تحقیقات و کارهایی اساساً بیهوده است و نباید قوای ذهنی را صرف این&zwnj;جور مسائل کرد. [۵] سرِ کل&zwnj;کل با ارنست هرتسفلد. [۶]&nbsp;(تصویر ۱ و ۲) ناراحتی کسروی از&nbsp;&nbsp;بی&zwnj;سوادی هرتسفلد در برخی مسائل و اعتماد بیش از حد ایرانی&zwnj;ها به همۀ اظهار نظرهای او و مستشرقان بود:</p>
<p>در آن زمان اروپایی&zwnj;گری در ایران رویۀ دیوانگی به خود گرفته بود، خوش&zwnj;گمانی مردم به اروپاییان بیش از اندازه گردیده بود، از این رو هرچه را که یک اروپایی دربارۀ تاریخ یا زبان ایران می&zwnj;نوشتی ایرانیان آن را بی&zwnj;چون و چرا می&zwnj;پذیرفتندی و خود می&zwnj;پنداشتندی که به آن نوشته&zwnj;ها جز اروپایی نتواند برخاست و اگر کسی برخیزد به هوده&zwnj;ای نتواند رسید. این بود اندازۀ شیفتگی ایرانیان به شرق&zwnj;شناسان اروپایی. در همان روزها در ایران پروفسوری به نام هرتسفیلد می&zwnj;زیستی که سالانه پول&zwnj;های گزافی از دولت ایران می&zwnj;گرفتی و سودجویی&zwnj;های دیگر نیز می&zwnj;کردی. این مرد در زبان پهلوی و در شناخت چیزهای کهن دانشی می&zwnj;داشت، ولی در ایران او را دانای همه&zwnj;چیز می&zwnj;شماردند. بارها دیده بودم گفته&zwnj;های پرت و پوچ او را، بی&zwnj;آنکه دلیلی بخواهند می&zwnj;پذیرفتند. [...] من در کتاب&zwnj;های خود بیش از همه به شکستن این بند کوشیده&zwnj;ام می&zwnj;خواستم به ایرانیان دو چیز را بفهمانم: یکی آنکه همۀ شرق&zwnj;شناسان در یک پایه نیستند و اگر در میانشان دانشمندان پرمایه&zwnj;ای، از دامستتر [۷] و نولدکه [۸] و مارکوارت [۹] و آندریاس [۱۰] و مار [۱۱] و مانندهای ایشان می&zwnj;باشند، بسیاری نیز کم&zwnj;مایه&zwnj;اند و نوشته&zwnj;هاشان در خور ارجی نمی&zwnj;باشد؛ دیگری اینکه پرداختن به آن گونه نوشته&zwnj;ها ویژۀ اروپاییان نیست، اگر کسانی از خود شرقیان همان راه را پیش گیرند به همان اندازه رنج برند به هوده&zwnj;های بهتری خواهند رسید. دفترچۀ &laquo;شمیران و تهران&raquo; را بیش از همه در برابر گزاف&zwnj;گویی&zwnj;های پرفسور هرتسفیلد نوشتم. [۱۲]</p>
<p style="text-align: center;"><strong>۲</strong></p>
<p>ارنست امیل هرتسفلد یا درست&zwnj;تر اِرْنْسْتْ ایمیل هِرْتْسْفِلْتْ متولد ۱۸۷۹ م./ ۱۲۹۶ ق./ ۱۲۵۸ ش. در آلمان، ایران&zwnj;شناس و باستان&zwnj;شناس و زبان&zwnj;شناس و تاریخ&zwnj;نگار و مورخ هنر و معماری بود و زبان&zwnj;های آلمانی و انگلیس و فرانسوی و یونانی و لاتینی و عربی و فارسی و عبری و پهلوی قدیم و جدید و آشوری را می&zwnj;دانست. [۱۳] تحصیلات اولیۀ او در زمینه&zwnj;های گوناگون معماری و مهندسی و فلسفه و تاریخ هنر و مطالعات آشوری بود. [۱۴] تا قبل از ۲۴ سالگی اطلاعات فراوانی دربارۀ خطوط و زبان&zwnj;هایِ خاورِ نزدیک مانند سومریِ قدیم و اکدیِ و فارسیِ باستان و پهلوی به دست آورد [۱۵] و آموزه&zwnj;های مهم باستان&zwnj;شناسی را حین دستیاری والتا اَندره [۱۶] به مدت دو سال در آشور فراگرفت [۱۷] و پس از آن از سال &nbsp;۱۹۰۵ م./۱۳۲۳ ق./ ۱۲۸۴ ش. به بعد سفرهای گسترده&zwnj;ای در شام و ایرانِ بزرگ انجام داد و غیر از تألیفات مهمی که دربارۀ تاریخ و هنر و معماری این مناطق دارد یادداشت&zwnj;ها و نقشه&zwnj;ها و تصاویر و عکس&zwnj;های بسیار مهمی تهیه کرد که از باب دقت &zwnj; و همت در کار مستندنگاری و ضبط آثار موجود مثال&zwnj;زدنی&zwnj; است و منبع بسیاری از پژوهش&zwnj;های بعدی در نقاط مختلفی از شام و ایران بزرگ چون خراسان و فارس (پاسارگاد و تختِ جمشید و نقشِ رستم) و عراقِ عرب (تیسفون و بغداد و سامرا) و سوریه. [۱۸] او سال&zwnj;ها در حفاری&zwnj;های مهمی در برخی از این مناطق دخیل بود، مجموع این عوامل در کنار توجهی که به &laquo;تاریخ معماری&raquo; داشت و آشنایی&zwnj;اش با منابع متنوع فارسی و عربی و یونانی و لاتینی و سریانی و ارتباطاتش با مؤسسات مختلف شرق&zwnj;شناسی و بسط یدش از طرف دولت ایران و آلمان از او محققی کم&zwnj;نظیر ساخت، خصوصاً اینکه در کنار توجه به تاریخ و معماری و زبان&zwnj;های &laquo;پیش از اسلام&raquo; در همکاری&zwnj;اش با فردریش زاره [۱۹] با &laquo;هنر و معماری اسلامی&raquo; هم آشنا شد و در این زمینه هم صاحبِ نظر و پیشگام شد. هرتسفلد اولین استادْتمام باستان&zwnj;شناسیِ خاورِ نزدیک دنیا بود؛ [۲۰] اما در عمل هیچ&zwnj;گاه در این کرسی تدریس نکرد و بیشتر مشغول سفر و حفاری بود. او با از دست دادن پدر و مادرش در فاصلۀ سال&zwnj;های ۱۹۱۶ تا ۱۹۲۲ در سال ۱۳۰۲/۱۹۲۳ ش. به ایران آمد و تا سال ۱۹۳۴/ ۱۳۱۲ ش. &nbsp;مصدر مشاغل مختلفی در ایران بود. در این دوره هم خدمات بسیار مهمی برای باستان&zwnj;شناسیِ ایران انجام داد که کمابیش مشهور است، از جملۀ این کارها فهرست&zwnj;هایی بود که از آثارِ ایران تهیه کرد و کارهایی که در زمینۀ حفاظت قانونی از آثار تاریخی انجام داد. [۲۱] پس از همۀ این خدمات و تحقیقات در سال ۱۹۳۴/ ۱۳۱۲ ش. با وقوع اتفاقِ عجیبی مجبور به ترک ایران شد و پس از بازگشت به آلمان و با روی کار آمدن نازی&zwnj;ها به خاطر تبار یهودی&zwnj;اش دچار مشکلاتی شد تا اینکه مجبور شد به لندن و سپس به بوستون برود. هرتسفلد در سال ۱۹۴۵/ ۱۳۲۳ ش. از پرینستون بازنشته شد و آخرین کارش دربارۀ معماری اسلامی بر اساسِ کتیبه&zwnj;هایی در دمشق و حلب بود که در مصر بیمار شد و در ۱۹۴۸/ ۱۳۲۶ ش. در سوئیس درگذشت. [۲۲] هرتسفلد تا این زمان بیش از ۲۰۰ رساله و مقاله [۲۳] در حیطه&zwnj;های گوناگون مطالعاتی&zwnj;اش برجای گذاشت. [۲۴]</p>
<p style="text-align: center;"><strong>۳</strong></p>
<p>اما ماجرایِ عجیبِ سال ۱۹۳۴/ ۱۳۱۲ ش. این بود که زمانی که هرتسفلد ریاستِ عملیاتِ کاوش در تخت جمشید از طرف مؤسسۀ شرق&zwnj;شناسیِ دانشگاهِ شیکاگو در فاصلۀ سال&zwnj;های ۱۹۳۱ تا ۱۹۳۴/ ۱۳۰۹ تا ۱۳۱۲ ش. بر عهده داشت، آثار عتیقه را قاچاق کرده بود و از گذرنامۀ دیپلماتیک خود برای این منظور سوءاستفاده کرده بود. ماجرایی که قضاوت دربارۀ چند و چون و ابعاد آن دشوار است، هرچند اسنادی در این باره وجود دارد.</p>
<p>می&zwnj;گویند در سال&zwnj;های ریاست هرتسفلد بر کاوش&zwnj;های تخت جمشید تعداد زیادی از سنگ&zwnj;ها و مجسمه&zwnj;های تخت جمشید از ایران قاچاق شده بود و در شهرهای پاریس و شیکاگو و بوستون و نیویورک فروخته می&zwnj;شد. این امر حساسیت وزارت خارجۀ ایران را برانگیخته بود و تلاش می&zwnj;شد مسیرهای قاچاق شناسایی شود. [۲۵] شاید اولین کسی که به سفرهای هرتسفلد شک کرد مرحوم سیدمحمدتقی مصطفوی بود که در عملیات حفاری سال ۱۳۱۲ ناظر مرمت از طرف وزات معارف بود. او در چارچوب گزارش&zwnj;های منظم خود از عملیات حفاری مسافرت قریب&zwnj;الوقوع هرتسفلد را گزارش کرد [۲۶] و این نامه سبب شد وزات معارف نگرانی جدی خود را از خروج هرتسفلد اعلام کند. چون که ممکن بود وسائلش به هنگام خروج، به سبب مصونیت دیپلماتیک و عنوانی که در سفارت آلمان داشت، تفتیش نشود. [۲۷] نهایتاً از طریق نامه&zwnj;نگاری&zwnj;های بین وزارت معارف و وزارت مالیه و وزارت خارجه قرار شد که مجوز خروجی که به هرتسفلد داده می&zwnj;شود طوری باشد که امکان تفتیش وسائلش وجود داشته باشد. [۲۸] سفارت آلمان در تاریخ ۲۱ ژوئیۀ ۱۹۲۳/ ۳۰ تیر ۱۳۱۲ ش. تقاضای مجوزِ سیاسی خروج از مرز خسروی کرد و وزارت خارجه هم مجوزِ رایگان داد [۲۹] و هرتسفلد در ۶ مرداد ۱۳۱۲ با ماشین شخصی&zwnj;اش به مرز خسروی رفت. مأمورین گمرک خسروی در چمدان وی تعدادی آثار عتیقه کشف کردند و صورت&zwnj; جلسه را به امضای هرتسفلد رساندند. [۳۰] (تصویر ۳) مرحوم سیدحسن تقی&zwnj;زاده وزیر وقت مالیه در نامه&zwnj;ای به تاریخ ۹ شهریور ۱۳۱۲ ماجرا را برای وزارت امور خارجه این&zwnj;طور شرح داد که مأمورین ایرانی در مرز خسروی با پرفسور هرتسفلد در نهایت ادب و احترام برخورد کردند و از او دربارۀ محتوای چمدان&zwnj;هایش پرسیدند. او همه را جز یکی توضیح داد و همین مسئله سبب سوءظن بیشتر و باز کردن آن و کشف آثار عتیقه شد. هرتسفلد که انتظار نداشت که مأمورین گمرک چمدان&zwnj;های او را به دقت بازرسی کنند به&zwnj;شدت عصبانی شد و تصمیم گرفت به تهران برگردد؛ اما نهایتاً منصرف شد و آثار را در اختیار ادارۀ &nbsp;گمرک قرار داد. [۳۱] (تصویر ۴) پس از&nbsp;این اتفاق هرتسفلد از کاوش&zwnj;های باستان&zwnj;شناسی در ایران محروم شد و هیچ&zwnj;گاه به ایران بازنگشت.</p>
<p>حالا اصل ماجرا چه بوده است و آیا خارج کردن این آثار به نسبت قاچاق عظیم آثار ایران در آن زمان چقدر مهم بوده است و مالکیت این آثار متعلق به چه کسی بوده و آیا هرتسفلد آنان را از حفاری&zwnj;های خودش در ایران به دست آورده بود یا صرفاً از یک عتیقه&zwnj;فروش خریده و اینکه چقدر می&zwnj;توان به هرتسفلد اتهام قاچاق سازمان&zwnj;یافتۀ اشیای عتیقه را زد؟ معلوم نیست! آنچه مسلم است این اتفاق در این ابعاد به طور قطع افتاده است اما اسناد دیگری که نشان &zwnj;دهندۀ ابعاد دیگری از ماجرای قاچاق به دست هرتسفلد باشد به دست نیامده است یا تحقیقات بیشتری صورت نگرفته است. محمد&zwnj;قلی مجد در کتاب&nbsp;تاراج بزرگ&nbsp;سخت&zwnj;گیری دولت ایران به هرتسفلد در این فقره را نه به دلیل قاچاق آثار عتیقه بلکه به سبب انتقاداتش به رضاشاه می&zwnj;داند؛ اگرچه اعتقاد دارد هرتسفلد در قاچاق آثار عتیقه از طریق سفارت آلمان و وزیرمختار این کشور نقش داشته است. [۳۲]&nbsp;برخی نیز اختلاف او با مقام&zwnj;های دولتی دربارۀ تقسیم یافته&zwnj;هایِ حینِ حفاری و سعایت رقیبانِ آمریکایی و فرانسوی را مسببِ پایانِ کارش در ایران با اتهام قاچاق می&zwnj;دانند. با همۀ اینها شخصیت علمی هرتسفلد هیچ&zwnj;وقت زیر سایۀ این خطای او قرار نگرفت و همیشه از او به عنوان شخصیتِ علمیِ مهمی در تاریخ و باستان&zwnj;شناسی و تاریخ هنر و معماری ایران یاد شده است.</p>
<p style="text-align: center;"><strong>۴</strong></p>
<p>برگردیم به اول یادداشت و سخن کسروی (تصویر ۵). اگر فرض را بر این گرفته&zwnj;اید که کسروی در مورد هرتسفلد بیش از حد حساسیت به خرج داده&nbsp;&nbsp;یا از سرِ تندخویی و بی&zwnj;انصافی درموردش قضاوت کرده نظر والتا برونو هنینگِ نابغه (تصویر ۶) و هم&zwnj;وطنِ هرتسفلد را در مورد آخرین کارِ چاپ شده&zwnj;اش ببینید[۳۳]: در سال ۱۹۴۹/ ۱۳۲۸ ش. هنینگ فرصت دیگری به دست آورد تا فرضیه&zwnj;های مربوط به زادگاه و محیط زردشت را بسنجد و به نتایج ساموئل نیبرگِ [۳۴]&nbsp;سوئدی و ارنست هرتسفلد، باستان&zwnj;شناس و مورخ و زبان&zwnj;شناس، انتقاد کند. این انتقادات ابتدا در خطابه&zwnj;ای که از نظر دقت علمی و داوری استوار و طنز و فصاحت بی&zwnj;نظیر بود منتشر شد و بعد به صورت کتابی با عنوان شوخی&zwnj;آمیز زردشت:&nbsp;سیاست&zwnj;باز یا جادوگر؟[۳۵] هرتسفلد در آخرین اثرش که اندکی پیش از مرگش چاپ شد[۳۶] می&zwnj;گوید زردشت نوۀ دختری آستیاگ آخرین شاهنشاه ماد بود که کوروش او را برانداخت. بعد از پیروزی، کوروش با دختر آستیاگ یعنی مادر زردشت ازدواج کرد. زردشت مصلحی اجتماعی بود که در زمان جانشینان کوروش تبعید شد و به طوس رفت. هرتسفلد این&zwnj;قدر به جزئیات و شاخ و برگ این داستان افزوده بود که هنینگ&nbsp; درباره&zwnj;اش گفت که در تمام این ماجرا فقط یک نکتۀ مبهم باقی مانده و آن اینکه &laquo;آیا کالسکه یا گردونه&zwnj;ای که زردشت با آن به سوی طوس سفر کرد مال خود او بود یا از دوستی کرایه کرده بود!&raquo; [۳۷]</p>
<p>&nbsp;</p>
<p><strong>پانوشت&zwnj;ها:</strong></p>
<p>۱- چاپ اول کتاب فقط شامل جلد اول است در مورد شمیران و تهران و کادوسیان و تالشان و قارقا بازار. این کتاب بعدها در دو دفتر چاپ شد و هر دفتر گفتارهایی دارد.<br />۲- یحیی ذکاء، &laquo;پیشگفتار&raquo;.<br />۳- کسروی در پانوشت توضیح داده است که این نوشته را به زبان روسی به سفارت&zwnj;خانه فرستاده بودند که مترجم سفارت&zwnj;خانه آقای طالب&zwnj;زاده بخشی از آن را به فارسی ترجمه کرد و در یکی از شماره&zwnj;های ماه&zwnj;نامۀ&nbsp;ارمغان&nbsp;چاپ کرد&nbsp; و او چون آن موقع به&nbsp;ارمغان&nbsp;دسترسی نداشته آنچه را که در یادش مانده است در اینجا نقل کرده است. احمد کسروی،&nbsp;کاروند کسروی، پانوشت ۱، ص ۲۷۱.<br />۴- احمد کسروی،&nbsp;کاروند کسروی، ص ۲۷۰ و ۲۷۱.<br />۵- حالا چرا به این نتیجه رسیده بود و چرا فکر می&zwnj;کرد یادگرفتن کشاورزی و دام&zwnj;پزشکی از کار زبان&zwnj;شناسی مهم&zwnj;تر است نوشته&zwnj;ای دیگر می&zwnj;خواهد دربارۀ سیر تحول اندیشه&zwnj;های کسروی و دغدغه&zwnj;هایش. احمد کسروی،&nbsp;کاروند کسروی، ص ۲۷۱.</p>
<p dir="ltr"><br />6- Ernst Emil Herzfeld<br />7- James Darmesteter<br />8- Theodor N&ouml;ldeke<br />9- Josef Marquart<br />10- Friedrich Carl Andreas<br />11- Yuri Nikolaevich Marr</p>
<p>۱۲- احمد کسروی، کاروند کسروی، ص ۲۷۰.<br />۱۳-&nbsp;علی&zwnj;اصغر حکمت، &laquo;مقدمۀ مترجم&raquo;، ص ۴.</p>
<p dir="ltr">14- Stefan Hauser, &ldquo;HERZFELD, ERNST i. LIFE AND WORK&rdquo;.</p>
<p>۱۵- فریدریش کرفتر، &laquo;ترجمۀ احوال پروفسور ارنست هرزفلد&raquo;، ص ۸ و ۹.</p>
<p dir="ltr">16- Walter Andrae<br />17- Stefan Hauser, &ldquo;HERZFELD, ERNST i. LIFE AND WORK&rdquo;.<br />18- ibid</p>
<p dir="ltr">The bulk of the Ernst Herzfeld Papers are housed in the archives of the Freer Gallery of Art and the Arthur M. Sackler Gallery, Smithsonian Institution, in Washington, DC. The material, some 30,000 documents include his field notebooks, photographs, drawings and object inventories from his excavations at Samarra, Persepolis, Pasargadae and elsewhere in Iran, Iraq, Turkey and Syria. Other Herzfeld research materials, notes, photographs and drawings are at the Metropolitan Museum of Art, in the Departments of Islamic Art and Ancient Near Eastern art. (<a href="https://en.wikipedia.org/wiki/https://en.wikipedia.org/wiki/Ernst_Herzfeld" target="_blank" rel="noopener">Ernst Herzfeld in&nbsp;Wikipedia</a>)<br />19- Friedrich Sarre<br />20- Stefan Hauser, &ldquo;HERZFELD, ERNST i. LIFE AND WORK&rdquo;.<br />21-&nbsp;ibid<br />22-&nbsp;ibid</p>
<p>۲۳- ریچارد فرای. &laquo;بیاد پروفسور هرتسفلد&raquo;، ص ۱۱۱.</p>
<p dir="ltr">24- Herzfeld&rsquo;s works have been listed by G. C. Miles in Ars Islamica 7, 1940, pp. 82-92 with supplements by the same author in Ars Islamica 15-16, 1951, pp. 266-67, and by R. Ettinghausen and C. R. Morey in G. C. Miles, ed., Archaeologica Orientaliain memoriam Ernst Herzfeld, Locust Valley, 1952,pp. 279-80; see also, by Peter Calmeyer, in AMI 12, 1979, p. 12. His important works not mentioned in the text include: Die Ausgrabungen von Samarra: vol. 1: Der Wandschmuck der Bauten von Samarra und seine Ornamentik, Berlin, 1923; vol III: Die Malerein von Samarra, Berlin, 1927; vol. V: Die vorgeschichtlichen T&ouml;pfereien von Samarra, Berlin, 1930; vol. VI: Geschichte der Stadt Samarra, Berlin, 1948. (Stefan Hauser, &ldquo;HERZFELD, ERNST i. LIFE AND WORK&rdquo;)</p>
<p>۲۵- کریم سلیمانی دهکردی، &laquo;پرفسور هرتسفلد و خروج غیرقاتونی آثار باستانی&raquo;، ص ۱۵۱ و ۱۵۲.<br />۲۶- همان، ص ۱۴۸.<br />۲۷- همان، ص ۱۴۹.<br />۲۸- همان، ص ۱۵۰.<br />۲۹-&nbsp;همان.<br />۳۰- همان، ص ۱۵۱.<br />۳۱-&nbsp;&nbsp;همان.<br />۳۲- محمدقلی مجد،&nbsp;تاراج بزرگ، ص ۴۶.<br />۳۳- دربارۀ هنینگ در یادداشت قبل با عنوان &laquo;<a href="http://old.asmaneh.com/5ebeca848c58b971557547ff">نسخۀ گران و کاشف کلاه کلان</a>&raquo; توضیحاتی دادم.</p>
<p dir="ltr">34- Henrik Samuel Nyberg<br />35-&nbsp;Zoroaster, politician or witch-doctor?<br />36-&nbsp;Zoroaster and his world</p>
<p>۳۷- احسان&zwnj; یارشاطر، &laquo;دستبرد نابهنگام اجل&raquo;. ص ۷۱۴ و ۷۱۵.</p>
<p>&nbsp;</p>
<p><strong>کتاب&zwnj;نامه:</strong></p>
<p>علی&zwnj;اصغر حکمت، &laquo;مقدمۀ مترجم&raquo;. در: <em>ارنست هرتسفلد،&nbsp;تاریخ باستانی ایران بر بنیاد باستان&zwnj;شناسی</em>، ترجمۀ علی&zwnj;اصغر حکمت، تهران انتشارات انجمن آثار ملی، بی&zwnj;تا.</p>
<p>یحیی ذکاء، &laquo;پیشگفتار&raquo;. در:&nbsp;<em>کاروند کسروی</em>، به کوشش یحیی ذکاء، تهران: شرکت سهامی کتاب&zwnj;های جیبی، ۱۳۵۲.</p>
<p>کریم سلیمانی دهکردی، &laquo;پرفسور هرتسفلد و خروج غیرقاتونی آثار باستانی&raquo;. در:&nbsp;<em>پژوهشنامۀ علوم انسانی</em>، ش ۵۱ (پاییز ۱۳۸۵): ۱۴۵ تا ۱۵۶.</p>
<p>ریچارد فرای. &laquo;بیاد پروفسور هرتسفلد&raquo;. در:&nbsp;<em>یادگار</em>، سال پنجم، ش ۱ و ۲ (شهریور و مهر ۱۳۲۷): ۱۱۱ تا ۱۱۴.</p>
<p>سیداحمد کسروی.&nbsp;آذری یا زبان باستان آذربایجان. در:&nbsp;<em>کاروند کسروی</em>،&nbsp;به کوشش یحیی ذکاء، تهران: شرکت سهامی کتاب&zwnj;های جیبی، ۱۳۵۲: ۳۱۷ تا ۳۷۴.</p>
<p>سیداحمد کسروی.&nbsp;<em>کاروند کسروی</em>. به کوشش یحیی ذکاء. تهران: شرکت سهامی کتاب&zwnj;های جیبی، ۱۳۵۲.</p>
<p>سیداحمد کسروی.&nbsp;<em>نام&zwnj;های شهرها و دیه&zwnj;های ایران (دفتر اول و دوم)</em>. در:&nbsp;<em>کاروند کسروی</em>، به کوشش یحیی ذکاء، تهران: شرکت سهامی کتاب&zwnj;های جیبی، ۱۳۵۲: ۲۷۵ تا ۳۱۷.</p>
<p>سیداحمد کسروی.&nbsp;<em>نام&zwnj;های شهرها و دیه&zwnj;های ایران</em>. ج ۱. تهران: شرکت مطبعۀ مدرن طهران، ۱۳۰۸.</p>
<p>فریدریش کرفتر، &laquo;ترجمۀ احوال پروفسور ارنست هرزفلد&raquo;. در: <em>ارنست هرتسفلد،&nbsp;تاریخ باستانی ایران بر بنیاد باستان&zwnj;شناسی</em>، ترجمۀ علی&zwnj;اصغر حکمت، تهران انتشارات انجمن آثار ملی، بی&zwnj;تا.</p>
<p>محمدقلی مجد.&nbsp;<em>تاراج بزرگ آمریکا و غارت میراث فرهنگی ایران (۱۹۴۱-۱۹۲۵م/۱۳۲۰-۱۳۰۴ش)</em>. تهران: مؤسسۀ مطالعات و پژوهش&zwnj;های سیاسی، ۱۳۸۸.</p>
<p>احسان&zwnj; یارشاطر، &laquo;دستبرد نابهنگام اجل&raquo;. در:&nbsp;<em>مجلۀ دانشکدۀ ادبیات و علوم انسانی دانشگاه تهران</em>، (شمارۀ ۵ و ۶، خرداد و مرداد ۱۳۴۶).</p>
<p>ارنست هرتسفلد.&nbsp;<em>تاریخ باستانی ایران بر بنیاد باستان&zwnj;شناسی</em>.&nbsp;ترجمۀ علی&zwnj;اصغر حکمت. تهران انتشارات انجمن آثار ملی، بی&zwnj;تا.</p>
<p>&nbsp;</p>
<p dir="ltr">Stefan R. Hauser, &ldquo;<a href="http://www.iranicaonline.org/articles/herzfeld-ernst-i-1">HERZFELD, ERNST i. LIFE AND WORK</a>&rdquo;,&nbsp;Encyclop&aelig;dia Iranica, XII/3, pp. 290-293.</p>
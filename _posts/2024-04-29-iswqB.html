--- 
title: "«گزارش‌ها، پلان‌ها و نقشه‌های طرح مجموعه شهستان پهلوی» | معرفی سند" 
authors: asmaneh 
types: blog 
tags: شهستان پهلوی,معماری پهلوی,سند,اسناد,معرفی سند,آسمانه,مطالعات معماری ایران 
featured: false
featureImg: "/assets/img/posts/iswqB.jpg" 
slug: iswqB 
gallery: 
- image_path: "/assets/img/posts/iswqB.jpg" 
  title: "«گزارش‌ها، پلان‌ها و نقشه‌های طرح مجموعه شهستان پهلوی» | معرفی سند" 
- image_path: "/assets/img/posts/iswqB-1.jpg" 
  title: "" 
- image_path: "/assets/img/posts/iswqB-2.jpg" 
  title: "" 
- image_path: "/assets/img/posts/iswqB-3.jpg" 
  title: "" 
- image_path: "/assets/img/posts/iswqB-4.jpg" 
  title: "" 
 
excerpt: "این سند دربردارنده‌ی گزارش مطبوعاتیِ انگلیسی زبانی از روز آغاز این پروژه، و همچنین گزارشی از شرکت لولین دیویس (Llewelyn-Davies) است که پروژه و اجزائش را با نقشه و تصاویری کمتردیده‌شده به زبان انگلیسی و فارسی معرفی می‌کند و می‌تواند جزئیاتی از برنامه‌ریزی‌ها و طرح مجموعه را به مطالعات پیشین بیفزاید. متن پیش‌رو نتیجه‌ی بررسی و دسته‌بندی مکتوبات فارسی و ترجمه‌ی مکتوبات انگلیسی موجود در این سند است." 
--- 
<p><strong>&nbsp;معرفی سند: &laquo;گزارش&zwnj;ها، پلان&zwnj;ها و نقشه&zwnj;های طرح مجموعه شهستان پهلوی&raquo;</strong></p>
<p>شناسه: ۲۵۰۷۳-۲۶۴&nbsp;</p>
<p>&nbsp;محل نگهداری: مرکز اسناد کتابخانه&zwnj;ی ملی ایران</p>
<p>&nbsp;</p>
<p>&nbsp;</p>
<p>این سند دربردارنده&zwnj;ی گزارش مطبوعاتیِ انگلیسی زبانی از روز آغاز این پروژه، و همچنین گزارشی از شرکت لولین دیویس (Llewelyn-Davies) است که پروژه و اجزائش را با نقشه و تصاویری کمتردیده&zwnj;شده به زبان انگلیسی و فارسی معرفی می&zwnj;کند و می&zwnj;تواند جزئیاتی از برنامه&zwnj;ریزی&zwnj;ها و طرح مجموعه را به مطالعات پیشین بیفزاید. متن پیش&zwnj;رو نتیجه&zwnj;ی بررسی و دسته&zwnj;بندی مکتوبات فارسی و ترجمه&zwnj;ی مکتوبات انگلیسی موجود در این سند است.</p>
<p>&nbsp;</p>
<p>معرفی پروژه</p>
<p>این مجموعه از ابتدا با هدف فراهم آوردن یک مرکز شهری جدید و تمرکززدایی و تراکم&zwnj;زدایی از مرکز قدیم شهر ایده&zwnj;پردازی شد؛ مرکزی با جای دادن ساختمان&zwnj;های دولتی، تجاری، فرهنگی و نیز بخش&zwnj;های مسکونی، که با شبکه&zwnj;ی حمل&zwnj;ونقل جدید و پیش&zwnj;بینی&zwnj;شده در دسترس شهروندان باشد. سایت این مجموعه محوطه&zwnj;ای وسیع در حدود ۵۶۰ هکتار بود که از شمال با بلوار پهلوی (میرداماد)، از جنوب با خیابان تخت طاووس (مطهری)، از غرب با جاده&zwnj;ی جردن (خیابان جردن) و از شرق با محلات مجاور خیابان کوروش کبیر (شریعتی) همسایه بود. این محوطه در طرح جامع تهران که در سال ۱۳۴۸ به تصویب رسید، برای ایجاد یک مرکز جدید شهری مشخص شد.</p>
<p>&nbsp;</p>
<p>در سال ۱۳۵۰ شرکت نیمه&zwnj;خصوصی سهامی نوسازی برای عمران این منطقه تأسیس و خرید اراضی آغاز شد. در ۲۸ مردادماه سال ۱۳۵۴ نیز قسمتی از طرح این مجموعه، همزمان با آغاز رسمی اجرای پروژه و نصب لوح زرینش به دست شاه پیاده شد. تهیه و تکمیل طرح توسعه&zwnj;ی این منطقه بر دوش شرکت مهندسان مشاور &laquo;لولین دیویس&raquo; در همکاری با مشاوران و معماران شرکت سهامی نوسازی و شهرداری تهران، و البته هم&zwnj;راستا با طرح جامع تهران بود. بنا بود تا شهریور۱۳۵۵ طرح مجموعه تکمیل و پس از آن فعالیت&zwnj;های عمرانی در منطقه آغاز شود. نهایتاً هم مدت زمان اجرای مجموعه ده تا پانزده سال، و سرمایه&zwnj;ی مورد نیاز در حدود ۲۵۰ میلیارد ریال تخمین زده شده بود.</p>
<p>بنا بر آنچه در معرفی این پروژه آمده، هدف از ایجاد این مجموعه&zwnj;ی شهری، فراهم آوردن فضاهای مدنی و تشریفاتی ویژه&zwnj;ای بود که شایسته&zwnj;ی پایتختی جهانی همچون تهران باشد و بتواند با احداث مجموعه&zwnj;ای هماهنگ از فضاهای باز و بسته، پیاده&zwnj;راه&zwnj;هایی با امکان دسترسی به وسایل نقلیه، محلی برای افزایش فعالیت&zwnj;های تجاری و فرهنگیِ روزانه و شبانه و البته بهره&zwnj;وری اقتصادی فراهم آورد.</p>
<p>&nbsp;</p>
<p>سایت پروژه</p>
<p>این منطقه از چند رشته&zwnj;تپه&zwnj;&zwnj;ی خاکی شمالی ـ جنوبی تشکیل شده و حداکثر اختلاف سطح در منطقه ۱۴۰ متر است. شیب تپه&zwnj;های موجود اغلب ملایم بوده و جز در چند مورد از ۳۰ درصد تجاوز نمی&zwnj;کند. در منطقه&zwnj;ی شهستان مسیر چندرشته از قنوات قدیمی شهر واقع است که در تعدادی از آنها هنوز هم آب جریان دارد. از مالکان شناخته&zwnj;شده&zwnj;ی اراضی این منطقه می&zwnj;توان به حاج میرزا آقاسی و حاج امین&zwnj;الضرب اشاره کرد. این زمین&zwnj;ها طبق شرایطی به بانک کشاورزی منتقل شد. پس از آن قسمت&zwnj;هایی از این اراضی به استفاده&zwnj;ی ارتش درآمد و پاره&zwnj;ای دیگر بین باغ&zwnj;های شمیران و شهر بایر باقی ماند.&nbsp;</p>
<p>سایت این پروژه با تپه&zwnj;ها و دره&zwnj;های طبیعی&zwnj;اش، پیکربندی پیچیده&zwnj;ای دارد. گرچه ساخت&zwnj;وساز در چنین محوطه&zwnj;ای نیازمند تسطیح زمین است، تلاش شده تا این موضوع به حداقل برسد و روند تکمیل و اجرای طرح، به جای آسیب زدن به محیط طبیعی، از خصوصیات آن بهره ببرد. تسطیح غالباً در بلوار مرکزی پروژه اجرا می&zwnj;شود و تپه&zwnj;های واقع در شرق و غرب به منظور ایجاد فضای سبز و خانه&zwnj;سازی، تا جای ممکن بصورت طبیعی نگاه داشته خواهد شد. تصمیم برای حفظ این تپه&zwnj;ها، در طرح معابر و جاده&zwnj;های پروژه دخیل شد. این جاده&zwnj;ها غالباً در دره&zwnj;های شمالی ـ جنوبی و شرقی ـ غربی که جایی مناسب برای محوطه&zwnj;سازی و خیابان&zwnj;سازی شمرده می&zwnj;شد جای گرفتند.</p>
<p>اجزاء پروژه</p>
<p>فضاهای باز از مهم&zwnj;ترین اجزاء شهستان پهلوی به شمار می&zwnj;روند و مساحتی متجاوز از ۲۰۰هکتار دارند که به پلازاهای طراحی&zwnj;شده و پارک&zwnj;ها پیرامون یک ستون فقرات مرکزی اختصاص دارد و به فضاهای بزرگتر و طبیعی&zwnj;تر بر تپه&zwnj;های شرقی و غربی. یک ستون فقرات مرکزی متشکل از فضاهای تجاری، بانکی، فرهنگی و دولتی قلب پروژه را تشکیل می&zwnj;دهد. این ستون فقرات تمامی طول پروژه را از شمال به جنوب می&zwnj;پیماید. ساخت&zwnj;وساز در این بخش از مجموعه متراکم خواهد بود؛ گرچه با جای دادن فضاهای باز در قالب پارک&zwnj;ها، پلازاهای عمومی، باغ&zwnj;ها و میان&zwnj;سراهای سنتی ایرانی، فضاهای متعدد بدون مزاحمتی را برای تردد قشر پیاده در این بخش مرکزی فراهم می&zwnj;کند. طرح ستون فقرات مرکزی شامل بلوارهای تشریفاتیِ دو یا سه&zwnj;خطه&zwnj;ی مشجری است. جاده&zwnj;های فرعی نیز با بلوارهای مذکور موازی خواهند بود و معابر باریک&zwnj;تر و پیاده&zwnj;راه&zwnj;ها بر آنها عمود می&zwnj;شوند.</p>
<p>با کنترل ارتفاع و موقعیت ساختمان&zwnj;ها در این ستون فقرات و بخش&zwnj;های بیرونی&zwnj;اش، چشم&zwnj;اندازهای مشرف بر کوهستان ها حفظ خواهد شد. جاده&zwnj;های اصلی در امتداد ژرفای دره&zwnj;ها واقع گردیده&zwnj;اند به&zwnj;گونه&zwnj;ای که دامنه&zwnj;&zwnj;ی تپه&zwnj;ها و همچنین قسمت بالای آنها برای خانه&zwnj;سازی و ایجاد فضاهای باز آزاد بماند.</p>
<p>&nbsp;</p>
<p>میدان شاه و ملت، یکی از بزرگ&zwnj;ترین فضاهای شهری جهان، مرکز نمادین شهستان پهلوی است و از آن برای مراسم&zwnj;های بزرگ بهره برده خواهد شد.</p>
<p>بلوار شاهنشاه، میدان شاه و ملت و بلوار شهبانو از عناصر اصلی این ستون فقرات&zwnj;اند. بلوار شاهنشاه از جنوب به شمال، جاد&zwnj;ه&zwnj;ی عباس&zwnj;آباد، یا به بیانی دقیق&zwnj;تر، پارک شهرداری را به میدان شاه و ملت، بر بالاترین سطح مجموعه، وصل می&zwnj;کند. بلوار شهبانو نیز [از شمال میدان] به عنوان یک پیاده&zwnj;راه، از باغ&zwnj;تخت شهبانو گذر می&zwnj;کند تا به نزدیکی شمالی&zwnj;ترین ورودی شهستان برسد.</p>
<p>بلوار شاهنشاه با مجموعه&zwnj;ای از دفاتر، تفرج&zwnj;گاه&zwnj;های تجاری، هتل&zwnj;ها، فضاهای تفریحی، رستوران&zwnj;ها و آپارتمان&zwnj;ها در دو سویش، بلواری زنده و پرتردد خواهد بود. میانه&zwnj;ی بلوار پیاده&zwnj;راهی همانند یک تفرج&zwnj;گاه با حوض و باغچه&zwnj;های گوناگون واقع است. در ضلع شرقی بلوار، پیاده&zwnj;راهی باریک و مطبق همراه با فضاهای سبز و نشیمن&zwnj;گاه و آب&zwnj;راه&zwnj;ها وجود دارد و در ضلع غربی بلوار، مسیر عبور وسایل نقلیه&zwnj;ی عمومی. چنارهای کاشته&zwnj;شده در این بلوار، علاوه بر جداسازی تفرج&zwnj;گاه پیاده&zwnj;محور بلوار از پیاده&zwnj;راه و معبر اتوبوس، پیاده&zwnj;راه و معبر اتوبوس را از سواره&zwnj;راه اتومبیل&zwnj;ها جدا می&zwnj;کند.&nbsp;</p>
<p>بلوار شهبانو نیز با قرارگیری در منظر پلکانی پارک شهبانو، مجاورِ مرکز فرهنگی مجموعه است و با پل&zwnj;هایی به آن می&zwnj;رسد؛ مرکزی که دربرگیرنده&zwnj;ی ۲۰۰هزار مترمربع است و شامل یک اپراخانه، سالن&zwnj;های چندمنظوره برای طیف وسیعی از فعالیت&zwnj;ها، موزه&zwnj;ها، کتابخانه&zwnj;ی سلطنتی و فضاهایی برای اجرای هنرهای نمایشی است. قرار است در آنجا نمایشگاه&zwnj;هایی برای معرفی و نمایش آثار ایرانی و خارجی برپا شود. همچنین یک پیاده&zwnj;راه گردان نیز بازدیدکنندگان را از این قسمت به یک کافه یا توقفگاه&zwnj;&zwnj;های مخصوصی مقابل پارک راهنمایی خواهد کرد.</p>
<p>برنامه&zwnj; و آرایش فضایی</p>
<p>در ستون فقرات مرکزی حدود ۲،۳۰۰،۰۰۰ مترمربع فضای اداری طراحی شده که به&zwnj;طور مساوی میان بخش&zwnj;های دولتی و خصوصی تقسیم شده است. وزارتخانه&zwnj;ها منفک از اماکن تجاری و مغازه&zwnj;های کوچک و بزرگ نیستند. آنها به&zwnj;صورت پراکنده در بین دفاتر تجاری پیش&zwnj;بینی شده&zwnj;اند. به&zwnj;منظور کنترل ترافیک در خیابان&zwnj;هایی که ساختمان&zwnj;های دولتی به شکلی متراکم را در بدنه&zwnj;شان جا می&zwnj;دهند، معابر متعددی در فواصل بین وزارتخانه&zwnj;ها پیش&zwnj;بینی شده است. رستوران&zwnj;ها و اماکن تفریحی طبقات پایین بلوک&zwnj;های اداری خصوصی را اشغال می&zwnj;کنند. اما حیات اصلی این ستون فقرات، در تفرج&zwnj;گاهی سرپوشیده، میان میدان شاه و ملت و خیابان داریوش جریان خواهد داشت. این گالری سرپوشیده که مجهز به دستگاه تهویه است، با مغازه&zwnj;های متعدد و مراکز خرید موجود میان میدان و خیابان مذکور، قطب فعالیت مجموعه خواهد بود. این محدوده با مغازه&zwnj;های متعدد به مساحت ۱۸۵هزار مترمربع به&zwnj;صورت بازاری مدرن نمایان خواهد شد که دربردارنده&zwnj;ی رستوران&zwnj;ها، هتل&zwnj;ها و سینماها است. مغازه&zwnj;ها به&zwnj;واسطه&zwnj;ی یک پل به هتلی بر فراز تپه&zwnj;ی پارک ملی شهستان پهلوی متصل خواهد شد. این هتل بناست که یادآور کاروانسراهای قدیم ایران باشد و علاوه بر داشتن میان&zwnj;سراها و غرفه&zwnj;هایی در اضلاعش، چشم&zwnj;اندازهایی از شهر و مناظر کوهستانی برای بازدیدکنندگان ایجاد کند. همچنین بخشی از خانه&zwnj;سازی و محدوده&zwnj;ی مسکونی این مجموعه، در همین ستون فقرات مرکزی قرار خواهد گرفت. بنابراین تراکم ساختمان&zwnj;ها در محل ستون فقرات بسیار زیاد است. اکثر ساختمان&zwnj;های این بخش ده طبقه خواهند بود و ساختمان&zwnj;های کم ارتفاع غالباً روی اراضی مرتفع شمالی احداث می&zwnj;گردند. برای حفظ مناظر اطراف به ویژه سمت میدان شاه و ملت که سمبل احساسات ملی است ارتفاع و مساحت ساختمانهای مسکونی در قسمت مغرب و مشرق نیز زیاد نخواهد بود و بناهای این قسمت بیشتر در شیب تپه ها متمرکر خواهد بود. این اقدامات صرفاً به&zwnj;منظور حفظ موقعیت طبیعی زمین است.&nbsp;</p>
<p>در محوطه&zwnj;ی بیرونی این ستون فقرات مرکزی، سه محدوده&zwnj;ی مسکونی در نظر گرفته شده که هر کدام مرکز محله، مدارس و مراکز جمعی و تجاری خودش را دارد. همچنین در حاشیه&zwnj;ی ستون فقرات، پارک&zwnj;های طبیعی پیش&zwnj;بینی شده&zwnj;اند که هم به ساکنان محلی اختصاص دارند و هم به سایر ساکنان شهر. فضاهای باز به یکدیگر و با ستون فقراتِ مجموعه پیوسته&zwnj;اند و این پیوستگی با یک شبکه&zwnj;ی پیاده&zwnj;راه محقق می&zwnj;شود.</p>
<p>محدوده&zwnj;های مسکونی فضاها و اماکن مرکزی را احاطه خواهند کرد. این محدوده&zwnj;ها برای ۵۰ هزار نفر سکنه با درآمدهای گوناگون پیش&zwnj;بینی شده ولی اقشار ممتازِ فعال در شهستان، حق تقدم دارند. بازرگانان و زوج&zwnj;های جوان می&zwnj;توانند مسکن مناسبی در ستون فقرات مرکزی پیدا کنند؛ در حالی&zwnj;که خانواده&zwnj;های پرچمعیت&zwnj;تر را می&zwnj;توان در طول ستون فقرات و بر روی تپه&zwnj;های مشرف بر آن جای داد. در این قسمت، خانه&zwnj;های ویلایی باغچه&zwnj;دار و آپارتمان&zwnj;های کم&zwnj;ارتفاع و بلوک&zwnj;های مسکونی با ارتفاع متوسط ساخته خواهد شد که هریک از آنها دارای مدارس، مراکز خرید محلی و خدمات عمومی خواهد بود.</p>
<p>&nbsp;</p>
<p>حمل و نقل و دسترس به مجموعه</p>
<p>در این مجموعه بیش از هرچیز به تسهیل حمل و نقل و تدارک فضای پارکینگ کافی برای افرادی که قصد گردش در شهستان پهلوی دارند فکر شده است. درون محدوده&zwnj;ی تجاری و مرکزی پروژه، پیاده&zwnj;راه&zwnj;ها، سواره&zwnj;راه&zwnj;ها، معابری برای دوچرخه&zwnj;سواری، مسیرهای سبز و متعددی طراحی شده تا با بخش&zwnj;های منتخبی از شبکه&zwnj;ی شهری پیرامون مرتبط شود. البته با اجرای سیاست&zwnj;های دولتی در قبال استفاده از وسایل حمل و نقل عمومی در سال ۱۹۸۵، مردم به استفاده از آنها تشویق خواهند شد. چهار ایستگاه اولین خط متروی تهران در این محوطه احداث خواهد شد: در تالار شهر، مرکز بانکی، میدان و مرکز فرهنگی. همچنین در این مجموعه پایانه&zwnj;ای نیز برای فرودگاه بین المللی جدید تدارک دیده شده است. تاکسی&zwnj;های کرایه&zwnj;ای و اتوبوس&zwnj;ها نیز در این محدوده خطوط و معابر ویژه&zwnj;ی خود را خواهند داشت.</p>
<p>&nbsp;</p>
<p>&nbsp;</p>
--- 
title: "«خانه» کجاست که مردم نمی‌خواهند در آن بمانند؟" 
authors: badri 
types: blog 
tags: کرونا,کووید۱۹,خانه,قرنطینه 
featured: false
slug: NMnpj 
--- 
<p dir="RTL" style="text-align: right; direction: rtl; unicode-bidi: embed;"><span lang="FA">اضطراری جلوه دادن دایم شرایط، سواری بر مرکب هیاهوی اتفاقات مهیب و مدام، و نگه داشتن بیش از حد مردم در &laquo;شرایط حساس کنونی&raquo;، نوعی بی&zwnj;حسی نسبت به هرگونه هشدار و اعلام وضعیت خطر در برخی مردم ایجاد کرده است. آن&zwnj;ها به تجربه و با آزمون و خطا دانسته&zwnj;اند که &laquo;این طورها هم که می&zwnj;گویند نیست!&raquo;. این بی&zwnj;حسی نیز مانند واژگان نو، در بزنگاه&zwnj;هایی متولد شده و رشد یافته است که می&zwnj;توانسته&zwnj;اند یک باور عمومی در میان مردم پدید آورند، یا اعتقاد و اعتمادی را درون مردم فروریزند</span><span dir="LTR">.</span></p>
<p dir="RTL"><span lang="FA">همین روزها که شاخ بشر زیر بار کرونا خم شده است و اضطراب اخبار همه جا را فراگرفته است، واژه&zwnj;ای تازه از ادبیات به واژه&zwnj;نامه&zwnj;های مرجع زبان انگلیسی راه پیدا کرده است؛ واژه&zwnj;ای که مفهومی متداول را حکایت می&zwnj;کند و وقتش رسیده بود تا صورتی اختصاصی به خود بگیرد</span><span dir="LTR">: &laquo;Covidiot&raquo;. </span><span lang="FA">این واژه از دو واژه</span><span dir="LTR"> Covid -</span><span lang="FA">همان&nbsp; ویروس کُوید۱۹ که ما به نام عمومی کرونا آن را می&zwnj;شناسیم- و</span><span dir="LTR"> &laquo;Idiot&raquo; </span><span lang="FA">به معنای سفیه و بی&zwnj;خرد است. فرهنگ واژگان شهری</span><span dir="LTR"> (Urban Dictionary) </span><span lang="FA">اصطلاح &laquo;کُویدیوت&raquo; را برای توصیف کسانی آورده است که در گیرودار شیوع ویروس کرونا از توصیه&zwnj;های بهداشت عمومی سرپیچی می&zwnj;کنند</span><span dir="LTR">.</span></p>
<p dir="RTL"><span lang="FA">این واژه&zwnj;نامه در برابر این واژﮤ تازه که شاید در فارسی بتوان آن را به &laquo;کُرونادان&raquo; (کرونا+نادان) ترجمه کرد، نوشته است: &laquo;کسی که هشدارهای مربوط به بهداشت عمومی یا ایمنی را نادیده می&zwnj;گیرد. شخصی که اجناس بازار را انبار می&zwnj;کند و آنها را از همسایگان خود دریغ می&zwnj;دارد. آیا آن&zwnj;ها را با ۳۰۰ رول کاغذ توالت در سبد خریدشان دیده&zwnj;اید؟ آنها بدون توجه به ویروس کرونا، هرکس را که می&zwnj;بینند در آغوش می&zwnj;گیرند.&raquo;</span></p>
<p dir="RTL"><span lang="FA">گروهی از آن&zwnj;ها که در خیابان می&zwnj;روند و می&zwnj;آیند، خطر را باور نکرده&zwnj;اند، عده&zwnj;ای دیگر آن را دست&zwnj;کم گرفته&zwnj;اند و خود را در اخبار و آمار روزهای آیندﮤ مرگ بر اثر کرونا حتی تصور هم نمی&zwnj;کنند. اما همۀ کسانی که این روزها از خانه بیرون می&zwnj;روند و در خیابان&zwnj;ها قدم می&zwnj;زنند، &laquo;کُرونادان&raquo;&zwnj; نیستند</span><span dir="LTR">.</span></p>
<p dir="RTL"><span lang="FA">در شرایط عادی، یعنی در روزهایی که بحثی از قرنطینه و ویروس جهان&zwnj;گیرِ</span><span dir="LTR"> (Pandemic)</span><span lang="FA">کرونا نباشد، می&zwnj;توان چنین پاسخ داد که خانه همۀ هدف زندگی انسان را تأمین نمی&zwnj;کند. انسان نقش کامل خود در جهان را در مجموعه&zwnj;ای از اعمال متقابل در جهان عمومی می&zwnj;یابد. برای مشارکت ناچار است از خانه بیرون بزند و هدفی را در بیرون بجوید. به گفتۀ کریستین نوربرگ&zwnj;شولتز، معمار و نظریه&zwnj;پرداز معماری، این اشتراک و نقش&zwnj;آفرینی در ارزش&zwnj;های مشاع که به پایان می&zwnj;رسد، سرانجام انسان به خانه &laquo;عقب&zwnj;نشینی&raquo; می&zwnj;کند &laquo;تا هویت فردی خود را بازیابد، چرا که هویت فردی در سکونت خصوصی نهفته است</span><span dir="LTR">.</span><span lang="FA">&raquo;</span></p>
<p dir="RTL"><span lang="FA">نوربرگ&zwnj;شولتز خانه را چنین توصیف می&zwnj;کند: &laquo;در خانه آشنایی با جهانْ بدون هیچ واسطه&zwnj;ای رخ می&zwnj;دهد، در خانه نیازی به جستن هدف و یافتن مسیر نیست. جهان در خانه بسیار ساده عرضه می&zwnj;شود. ... خانه مکانی است که وقوع زندگی روزمره را میزبانی می&zwnj;کند، زندگی روزمره از چیزی حکایت دارد که در وجود ما جاری است، از این رو خانه مانند یک نیروی پشتیبانِ آشنا پشت ما ایستاده است.&raquo;</span></p>
<p dir="RTL"><span lang="FA">اما چرا این &laquo;عقب&zwnj;نشینی&raquo; و این &laquo;پشتیبانی&raquo; برای انسان امروز چندان خوشایند نیست؟ پاسخ را باید در تغییر &laquo;معنا&raquo;ی خانه در قرن اخیر یافت. روزی &laquo;گاستون باشلار&raquo;، معرفت&zwnj;شناس فرانسوی نوشت که &laquo;انسان پیش از افکنده شدن به جهان، در گهوارﮤ خانه نهاده شده است&raquo;، اما اکنون خانه جایی است که نمی&zwnj;توان مدت زیادی در آن دوام آورد</span> <span lang="FA">&nbsp;و انسان امروز بیش از هر زمان دیگری میل دارد تا خود را از گهوارﮤ خانه به جهانِ بیرون بیاندازد.</span></p>
<p dir="RTL"><span lang="FA">امروز معنای خانه که به عقیدﮤ باشلار گهوارﮤ نخستینِ انسان است، در همان پاریس که باشلار در آن دیده از جهان فروبست، اکنون با آنچه او در نیمۀ نخست قرن بیستم میلادی سراغ داشت، تفاوت&zwnj;هایی بنیادین کرده است. پاریس، یکی از مهم&zwnj;ترین پایتخت&zwnj;های اروپا، مقصد جویندگان رویای خوشبختی، یکی از شلوغ&zwnj;ترین شهرهای دنیا آکنده از جمعیتی با ملیت&zwnj;های گوناگون، در دهه&zwnj;های اخیر به شهری با هزینه&zwnj;های وحشت&zwnj;آور سکونت تبدیل شده است. هجوم مهاجران و تبدیل ملک به کالای سرمایه&zwnj;ای -چنان که برای شهرها و حتی روستاهای ایران نیز اتفاق افتاده است- خانه را برای اغلب ساکنان به سلولی برای خواب شبانه و صندوقی برای نگهداری وسایل ضروری تبدیل کرده است. در پاریس هر زیرپله دومترمربعی را می&zwnj;توان به عنوان &laquo;خانه&raquo; اجاره داد و کرایۀ خوبی هم گرفت</span><span dir="LTR">!</span></p>
<p dir="RTL"><span dir="LTR">&nbsp;</span><span lang="FA">به این ترتیب بخش عمده&zwnj;ای از وظیفۀ &laquo;سکونت خصوصی&raquo; از شانۀ خانه برداشته شده و به فضاهای عمومی&zwnj;تر سپرده شده است. کافه&zwnj;های پاریس، ساعتی پس از غروب، لغو مسوولیت خانه&zwnj;ها به عنوان سنگر عقب&zwnj;نشینی و محل بازیابی هویت فردی را گواهی می&zwnj;دهند. در چنین شرایطی، با چنین تحولی در معنای خانه، تصور کنیم مردم به ماندن در خانه دعوت شوند، حتی به آن&zwnj;ها مرخصی&zwnj;های طولانی داده شود؛ نتیجۀ دعوت به اقامت طولانی در جایی که دیگر گهوارﮤ ما نیست، چه خواهد بود؟</span></p>
<p dir="RTL"><span lang="FA">البته اغلب کسانی که امروز در خیابان رفت&zwnj;وآمد می&zwnj;کنند، نه&zwnj;تنها از دایرﮤ کرونادان&zwnj;ها خارج&zwnj;اند، بلکه اضطراری شدیدتر از تغییر معنای خانه آن&zwnj;ها را به خیابان آورده است. آن&zwnj;ها کسانی هستند که درآمد روزانۀشان را باید سر سفره ببرند. آن&zwnj;ها، یک خطر حاد اما احتمالی را -یعنی ابتلا به کرونا را- به یک خطر مزمن اما قطعی -یعنی فقر و گرسنگی- ترجیح داده&zwnj;اند</span><span dir="LTR">.</span></p>
<p dir="RTL"><span lang="FA">&nbsp;</span></p>
<p dir="RTL"><span lang="FA">این نوشته ویرایشی ویژۀ آسمانه است، از متنی که در خبرگزاری ایرنا با عنوان &laquo;روزگار جهان&zwnj;گیری کرونا و توقع ما از &laquo;خانه&raquo;&raquo; منتشر شده است.</span></p>
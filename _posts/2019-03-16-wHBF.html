--- 
title: "۸۷. خیابان امام خمینی (پهلوی) رشت: ماجرای پدید آمدن گذرگاهی در شهر|زهره توحیدی کلورزی" 
authors: asmaneh 
types: research 
featured: false
slug: wHBF 
--- 
<p>در فاصلۀ سال&zwnj;های ۱۳۰۳ تا ۱۳۰۶ش در میانِ بافت شهر رشت گذرگاهی ایجاد شد که آن را خیابان پهلوی نام نهادند. برای ساخت این خیابان که از بافت مسکونی عبور کرده و به میدانی در مرکز شهر ختم می&zwnj;شد، ساختمان&zwnj;های بسیاری، اعم از خصوصی و عمومی، ویران شد که اعتراض ساکنان محله&zwnj;ها را به دنبال داشت. از این خیابان به سبب ویژگی&zwnj;های نو با عنوان &laquo;نخستین خیابان مدرن رشت&raquo; یاد می&zwnj;شود. احداث خیابان پهلوی با سال&zwnj;های گذار قدرت از قاجار به پهلوی مقارن است. این خیابان نخستین اقدام عمرانی است که پس از قدرت یافتن رضاخان در رشت رخ داد و چهرۀ شهر را تغییر داد. نظرهای متناقضی دربارۀ احداث این خیابان ابراز شده است و از بین این روایت&zwnj;ها نمی&zwnj;توان به روایتی واضح از احداث این خیابان و تأثیر آن بر بافت شهر دست یافت. در این تحقیق، زهره توحیدی کلورزی، در پی فهم روایت پدید آوردن خیابان امام خمینی (پهلوی) رشت و تأثیر ویرانگر یا آبادگر آن بر شهر است. بدین منظور می&zwnj;کوشد، با استفاده از منابع مکتوب درجۀ اول و دوم، منابع تصویری و شفاهی روایت ساخت خیابان پهلوی و تأثیر آن بر کالبد و زندگی را دریابد. در فصل اول، &laquo; رشت بستری برای گذرگاه&raquo;، ویژگی&zwnj;های رشت و عرصه&zwnj;های شهری آن و رابطۀ این ویژگی&zwnj;ها را با علل ساخت خیابان مطرح می&zwnj;کند. در فصل دوم، &laquo;پدید آمدن گذرگاه&raquo;، عملیات ساخت خیابان، افراد دخیل در آن، واکنش مردم و موانع موجود بر سر راه عملیات را بیان می&zwnj;کند. فصل سوم، &laquo;خیابان پهلوی رشت&raquo;، کالبد حاشیۀ خیابان، فعالیت&zwnj;های مستقر در آنها، رخدادهای درون خیابان و اثر آنها را بر شهر رشت شرح می&zwnj;دهد.</p>
<p><strong> **زهره توحیدی کلورزی. &laquo;خیابان امام خمینی (پهلوی) رشت: ماجرای پدید آمدن گذرگاهی در شهر&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهره تفضلی. تهران: دانشگاه شهید بهشتی، بهمن۱۳۹۶.**</strong></p>
--- 
title: "دو روایت از سوءقصد به جان محمدعلی‌شاه قاجار" 
authors: ghasemi 
types: blog 
featured: false
featureImg: "/assets/img/posts/DN52.jfif" 
slug: DN52 
gallery: 
- image_path: "/assets/img/posts/DN52.jfif" 
  title: "دو روایت از سوءقصد به جان محمدعلی‌شاه قاجار" 
 
--- 
<div>
<div>
<p style="text-align: justify;">در ۲۵محرم سال ۱۳۲۶ق در تهران سوءقصدی به جانِ محمدعلی&zwnj;شاه قاجار رخ داد. عین&zwnj;السلطنه این سوءقصدِ نافرجام را از دو دیدگاه مختلف روایت کرده است. این روایت&zwnj;ها از این نظر جالب است که می&zwnj;توان مسیر حرکت شاه و همراهانش را از کاخ گلستان تا محلِ سوءقصد، روی نقشۀ عبدالغفار دنبال و در شهرِ تهرانِ امروز جستجو و مکان&zwnj;یابی کرد. افزون بر این، دو روایت تفاوت&zwnj;هایی نیز با هم دارند که قابل تأمل&zwnj;اند.</p>
<p style="text-align: justify;"><strong>سوءقصد به جان محمدعلی&zwnj;شاه قاجار به نقل از روزنامۀ خاطرات عین&zwnj;السلطنه</strong><br />&laquo;{محرم سال ۱۳۲۶ق} دیشب پیشخانۀ {محمدعلی}شاه را به دوشان تپه بردند. امروز تتمۀ آن می&zwnj;رفت. جلوی انبار که نزدیک سبزه میدان است بارها را گذاشته بودند. مختصر سه ساعت به غروب مانده{خانۀ عمادالسلطنه رفتم.}{&hellip;}مشغول دست&zwnj;نماز بودم {دایۀ عمادالسلطنه}آمد زیر کرسی نشست. بعد از احوالپرسی در کمال بی&zwnj;اعتنائی گفت مرتضی{پسرش} از بازار می&zwnj;آمد گفت دو نفر فراش را توی کالسکه گذاشته بودند می&zwnj;بردند. گفتند به {محمدعلی}شاه تیر انداختند و به اینها خورده است. حاضرین آهی کشیده{&hellip;}. من چندان متحمل نشدم و برخاسته نماز کنم.{&hellip;} اندرون آمدم مشغول نماز شدم. دیدم صدای مؤتمن دیوان آمد و فریاد می&zwnj;کند آقا، آقا.{&hellip;}. بیرون اطاق، کاغذی معتضدالممالک به دست من داد دیدم نوشته مؤتمن دیوان آمده می&zwnj;گوید به{محمدعلی}شاه تیر انداخته&zwnj;اند.{&hellip;}فوراً حشمت الدوله را صدا زده تفصیل را بیان کردم. خیلی مضطرب و پریشان شده گفت من بروم وزیر داخله را اطلاع بدهم. او رفت من کالسکه نشسته حرکت کردم.{&hellip;}من راست دربخانه رفتم. حیاط تخت مرمر و باغ خلوت بود، وارد نارنجستان شدم. جمعی از اهل خلوت{محمدعلی}شاه بودند و گفتند شاه اندرون رفتند. وزیر دربار، امیر بهادر جنگ رسیدند که هر دو همراه شاه سوار بودند، آنها تفصیل را گفتند.</p>
<p style="text-align: justify;">اتومبیل {محمدعلی}شاه جلو بود و پشت سر آن کالسکۀ شاه می&zwnj;رفت. ما هم با وزیر جنگ، سردار منظم حاکم طهران، رضا بالا رئیس پلیس و جمعی از عملۀ خلوت اطراف کالسکه از میدان توپخانه و خیابان پست&zwnj;خانه گذشته سر سه&zwnj;راه که به تکیۀ بربریها و خانۀ ظل&zwnj;السلطان می&zwnj;رود که در ضلع آن سه راه عکاسخانۀ میرزا عبدالباقی می&zwnj;باشد و مقابل آن دکان بقالی و قصابی و کاروانسرائی که این دکاکین مقابل با عمارت و بالاخانه&zwnj;های ظل&zwnj;السلطان است که حالا پسرش اکبر میرزا مسکن دارد. در این مختصر پیچ که باید داخل خیابان مقابل عمارت و بالاخانه&zwnj;های اکبر میرزا شد از سمت عکاسخانه یک بُم به سمت اتومبیل انداخته شد، بلا درنگ بُم دیگر. صدای این دو بُم بقدر دو توپ بود. اتومبیل و جمعیت اطراف آن و کسبه و تماشاچی، فراش سوار و ژاندارم بهم ریخته کالسکۀ شاه ایستاد. شاه مضطربانه بیرون آمده و ما هم پیاده شدیم. سه چهار قدم شاه را پیاده آورده آن وقت هم از سمت راست که عکاسخانه و پشت&zwnj;بام آن باشد که بُم را خالی کرده بودند هم از سمت چپ که پشت&zwnj;بام دکاکین باشد که مقابل و روبه&zwnj;روی بالاخانه&zwnj;های ظل&zwnj;السلطان است از هر سمت سه تیر که شش تیر باشد تفنگ گلوله خالی شد. بهیچ کدام از ماها نخورده فوراً شاه را به یک خانۀ محقری که درش باز [بود] و اهل خانه برای تماشای عبور شاه ایستاده بودند وارد کردیم. سوار و جمعیت و ملتزمین رکاب خواستند شلیک کنند. امیربهادر می&zwnj;گفت من مانع شدم. بعد از چند دقیقه شاه را بیرون آورده پیاده راه افتادیم. قدری رفته کالسکۀ شاه که خود را آزاد دیده بود به سمت ما آمد. فوراً شاه را نشانده و به ارگ مراجعت کردیم.{&hellip;}دم در اندرون که شاه پیاده می&zwnj;شود {وزیر جنگ}هم پیاده شده یک مرتبه نوکرهای شخصی آذربایجانی شاه قمه و تپانچه را کشیده به مشارالیه حمله می&zwnj;کنند که تو حاکم طهرانی، پلیس تو باید مواظب باشد. ما تو را قطعه قطعه می&zwnj;کنیم. خود شاه به نفس نفیس مبارک ظفرالسلطنه را بغل گرفته دست جلوی قمه و تپانچه&zwnj;ها می&zwnj;برد و او را همین&zwnj;طور وارد اندرون کرده و به جائی مطمئن می&zwnj;گذارد. این حرکت نوکرهای شاه برای این بود که قرار بود شاه از خیابان چراغ گاز برود وزیر جنگ گفته بود این راه خوب نیست. از سمت مجلس بروند و اصرار کرده بود.&raquo;[۱]&nbsp;</p>
<p style="text-align: justify;"><strong>سوءقصد به جان محمدعلی&zwnj;شاه قاجار از زبان ظفرالسلطنه حاکم وقت طهران</strong></p>
<p style="text-align: justify;">&laquo;{&hellip;}روزی از حضرت والا شاهزاده ظفرالسلطنه قضیۀ بمب انداختن به محمدعلی&zwnj;شاه را جویا شدم. آنچه ذیلاً تحریر می&zwnj;شود عین فرمایشان معظم&zwnj;له است: {&hellip;}آن روز من دربار بودم. شاه با تقی&zwnj;زاده و مخالفین خود از وکلا مدتها خلوت کرد و بعد از رفتن آنها امر فرمود بُنۀ مختصری دوشان تپه برود و برای خودش هم کالسکه و مال حاضر کنند. من هم وزیر جنگ بودم و هم حاکم طهران. نمی&zwnj;دانم چه شد به خیالم افتاد تا دم دروازه با شاه بروم. عصر هم در یکی از سفارتها عید بود، جشن بود، چه بود که می&zwnj;بایست با لباس رسمی آنجا هم بروم. به آدم خودم گفتم مال سواری برای من از خانه بیاورد. کالسکه و لباس رسمی من هم بیرون دروازه باشد، شاه را آنجا رسانیده لباس خودم را عوض کرده با کالسکه به آن سفارت خانه بروم. شاه به کالسکه نشست . من دست راست او بودم، امیربهادر دست چپ. تمام راه را شاه با من صحبت می&zwnj;کرد تا سر پیچ خیابان پست&zwnj;خانه. اتومبیل شاه که جلو می&zwnj;رفت مقابل کوچه&zwnj;ای که به تخت بربریها می&zwnj;رود رسید. یک مرتبه یک بمب به سمت آن پرتاب شد. محترق [شد] و صدای مهیبی کرد. همه بهم ریختند و یک مرتبه من ملتفت شدم که جز من و جلودارم حسن قراباغی و کالسکه&zwnj;چی که سوار اسب است احدی دور شاه باقی نمانده است. در این بین بمب دیگری صدا کرد که آن را برای ما نینداخته بودند، بلکه برای مغلطه و برای فرار خود انداختند. حسن جلودار من تفنگ را از دوش برداشته می&zwnj;خواهد مردم را بزند. من به هزار مرافعه او را مانع شدم. شاه از کالسکه بیرون آمد. من هم پیاده شدم{&hellip;}شاه را به اولین خانۀ خیابان داخل نمودیم.{&hellip;}من برای نظم، برای تمشیت بیرون بودم. مردم و سوارها و فراش و یساور را که آرام کرده پلیس برای امنیت گذاشتم داخل خانه شدم. در این غیبت حضرات برای من مایه گرفتند که ظفرالسلطنه خبر داشته و برای اجرای همین مقصود هم با شما سوار شده است. آن بی&zwnj;فکر هم باور کرد، در حالی کن در طرف راست کالسکۀ او سوار بودم. همان سمتی که بمب انداخته شد، اگر زیر سر خودم بود همچو کاری نمی&zwnj;کردم. شاه را از خانه بیرون آورده دورش را گرفتیم تا درب اندرون پیاده آوردیم تا توی دالان اندرون، آنجا که صدای زنها شنیده می&zwnj;شد من و امیربهادر و مجلل&zwnj;السلطان و جمعی همراه رفتیم. آنجا شاه برگشت و مشغول کتک زدن من شد. توی سرم، توی صورتم [می&zwnj;زد]. مجلل و خواجه&zwnj;های هم کمک کردند و یک کتک مضبوطی به من زدند. آن وقت مرا توی یکی از اطاقهای اندرون حبس کردند که من {&hellip;}منتظر آمدن فراشهای غضب و مرگ خودم بودم.یک مرتبه در باز شد و معتمدالحرم آغاباشی داخل شد. {&hellip;}آن وقت گفت به شاه مشتبه نموده بودند مرخصید. {&hellip;}از خانه برای من کلاه و کفش و لباس آوردند. تن کردم. آمدند که شاه احضار فرموده است. رفتم عذر خواست که آدمهای من می&zwnj;خواستند شما را بکشند و برای حفظ شما گفتم به آن اطاق بردند. اینک مرخص هستید.{&hellip;}این را هم بگویم امیربهادر، مجلل&zwnj;السلطان و خیلی از اعضاء خلوت حتی خود اعلیحضرت اصرار داشتند که از خانه&zwnj;های ظل&zwnj;السلطان بمب انداخته شده لیکن من همه را انکار کردم و هرکس هم آن زمان پرسید گفتم ابداً از خانه&zwnj;های ظل&zwnj;السلطان بمب انداخته نشد، از میان کوچه بربریها بود.&raquo;[۲]</p>
<p style="text-align: justify;">&nbsp;</p>
<p style="text-align: justify;"><strong>کتابنامه</strong></p>
<p style="text-align: justify;">سالور قهرمان&zwnj;میرزا (قهرمان میرزا عین&zwnj;السلطنه). روزنامه خاطرات عین&zwnj;السلطنه. به کوشش مسعود سالور و ایرج افشار، ۱۰ج، تهران: اساطیر، ۱۳۷۴.</p>
<p style="text-align: justify;">&nbsp;</p>
</div>
</div>
<div style="padding-right: 80px;"><span style="font-size: 10pt;">۱. عین&zwnj;السلطنه، روزنامۀ خاطرات عین&zwnj;السلطنه، ج ۳، ص ۱۹۷۰ و ۱۹۷۱.</span></div>
<div style="text-align: justify; padding-right: 80px;"><span style="font-size: 10pt;">۲. عین&zwnj;السلطنه، روزنامۀ خاطرات عین&zwnj;السلطنه، ج ۳، ص ۱۹۷۲ و ۱۹۷۳.</span></div>
<div style="text-align: justify; padding-right: 80px;">&nbsp;</div>
<div style="text-align: justify; padding-right: 80px;"><span style="font-size: 10pt;">*توضیح تص</span>ویر:&nbsp;تصویر ۱. بناهای نام&zwnj;برده شده در حادثۀ سوءقصد به محمدعلی&zwnj;شاه در سال ۱۳۲۶ق روی نقشۀ عبدالغفار.</div>
<div style="text-align: justify; padding-right: 80px;">&nbsp;</div>
<div style="text-align: justify; padding-right: 80px;">&nbsp;</div>
--- 
title: "امامزادۀ گمشده" 
authors: m.najafi 
types: blog 
featured: false
featureImg: "/assets/img/posts/hV62J.jfif" 
slug: hV62J 
gallery: 
- image_path: "/assets/img/posts/hV62J.jfif" 
  title: "امامزادۀ گمشده" 
 
--- 
<div>
<div>
<p>دیگر از شهر دور شده بودیم و به محدودۀ شهرک صنعتی در حاشیۀ شهر رسیده بودیم. پس از عبور از درگاه ورودی شهرک، در حاشیۀ چپِ جاده&zwnj;ای که به دشت اندور می&zwnj;رسید، تلی از خشت و آجر خودنمایی می&zwnj;کرد.</p>
<p style="padding-right: 40px;">گفتم: این خرابه چیست؟</p>
<p style="padding-right: 40px;">گفت: الان که هیچ. تلی از خاک است. خیلی پیش&zwnj;تر امامزاده&zwnj;ای بود؛ امامزاده علی. گنج&zwnj;کَن&zwnj;ها۱&nbsp;دیگر زیر و رویش کرده&zwnj;اند.</p>
<p style="padding-right: 40px;">گفتم: کسی دیگر به زیارتش نمی&zwnj;آید؟</p>
<p style="padding-right: 40px;">گفت: نه، می&zwnj;بینی که چیزی از امامزاده نمانده. مردم که به زیارت خرابه نمی&zwnj;آیند. دیگر فراموشش کرده&zwnj;اند. جلال و جبروتش برمی&zwnj;گردد به کودکیِ منِ پیرمرد.</p>
<p>کمی بعد به جادۀ خاکی رسیدیم؛ وانتی از روبرو می&zwnj;آمد. جاده باریک بود و عبور ماشین&zwnj;های ما از کنار هم دشوار بود. سرعت را کم کردیم و شیشه&zwnj;ها را بالا کشیدیم تا از هجوم انبوه خاکی که بلند کرده بودیم در امان بمانیم. ولی وانت که به ما رسید، ایستاد و چند بار بوق زد و شیشۀ سمت مسافرش پایین آمد؛ نشانۀ اینکه سرنشینانش می&zwnj;خواهند چیزی به ما بگویند یا سؤالی بپرسند. ایستادیم و شیشه&zwnj;ها را پایین کشیدیم.</p>
<p style="padding-right: 40px;">مردی با لهجۀ محلی سلام کرد و با درماندگی پرسید: این امامزاده علی کجاست؟ پیدایش نمی&zwnj;کنم.</p>
<p style="padding-right: 40px;">گفت: امام&zwnj;زاده علی!؟ دنبال گنج می&zwnj;روی؟ همه چیزش را برده&zwnj;اند. چیزی برای تو نمانده.</p>
<p style="padding-right: 40px;">مرد گفت: گنجش را نمی&zwnj;خواهم. آمده&zwnj;ام در آستانه&zwnj;اش قربانی کنم.</p>
<p style="padding-right: 40px;">پشت وانت گوسفندی بود؛ مثل مرد از نفس&zwnj;افتاده بود؛ گویی در جستجوی امامزاده مدتی در این دشت سرگردان بودند.</p>
<p style="padding-right: 40px;">گفت: کمی جلوتر که بروی، سمت راستِ جادۀ آسفالته، خرابه&zwnj;اش پیداست. کسی را آنجا پیدا نمی&zwnj;کنی برای تقسیم گوشت قربانی. با همان خرابۀ متروک کارت راه می&zwnj;افتد؟</p>
<p style="padding-right: 40px;">مرد گفت: ها، راه می&zwnj;افتد. نذر کرده&zwnj;ام آنجا خون گوسفند را بریزم و گوشتش را متبرّک کنم. گوشت قربانی را می&zwnj;برم شهر و تقسیم می&zwnj;کنم.</p>
<p style="padding-right: 40px;">کمی مکث کرد و گفت: سهم ما را هم برسان.</p>
<p>شاهد از غیب رسیده بود انگار! با خود اندیشیدم حقیقتاً برپایی و ویرانی یک بنا یعنی چه؟</p>
</div>
</div>
<div>۱. مردم به جویندگان غیرمجاز گنجینه&zwnj;های آثار تاریخی گنج&zwnj;کَن می&zwnj;گویند.</div>
<div>۲. شرح تصویر: شهر فیروزکوه، شهرک صنعتی علی&zwnj;دره؛ بقایای امامزاده علی در سمت چپ جاده هویداست. این جاده به دشت اندور می&zwnj;رسد.&nbsp;</div>
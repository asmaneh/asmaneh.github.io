--- 
title: "شناخت بناهای تکیه در گرگان - ۱" 
authors: nazifkar 
types: blog 
featured: false
featureImg: "/assets/img/posts/regsq.jpg" 
slug: regsq 
gallery: 
- image_path: "/assets/img/posts/regsq.jpg" 
  title: "شناخت بناهای تکیه در گرگان - ۱" 
 
--- 
<p>تكیه كه جمع آن تكایا است لغتی عربی به معنای &laquo;پشت دادن به چیزی&raquo; ولی به صورت اصطلاح در مناطق مختلف به مكان&zwnj;هایی با كاربردهای گوناگون اطلاق می&zwnj;شود. به طور مثال در عثمانی تكیه به معنای اقامتگاه صوفیان به كار می&zwnj;رفته همچنین به فضاهایی گفته می&zwnj;شده كه برای پذیرایی از در راه ماندگان یا زائران خانۀ خدا وجود داشته است. در ایران نیز تكیه&zwnj;ها با معانی مختلف كاربرد گسترده&zwnj;ای داشته است؛ مترادف خانقاه صوفیان، مراكزی برای اسكان و پذیرایی از فقیران و صوفیان و اهل طریقت، دیر یا صومعه درویشانی (&zwnj;در اصفهان صفوی) یا مزار زاهدان و نام آوران (در زمان قاجار)&zwnj;. اما از اواخر صفوی و با رواج تشیع كاربرد تكیه در ایران به تدریج دگرگون شد و با فضای وسیعی كه برای اجرای سماع و چرخش داشت، برای برگزاری مراسم سوگواری در ماه محرم به كار رفت. توسل سلاطین قاجار به مراسم مذهبی برای كسب محبوبیت اذهان عمومی و همینطور علاقه ناصرالدین شاه به تئاتر (تحت تأثیر دیدن تئاتر در سفر اروپا) باعث شد تا تكایا و تعزیه&zwnj;خوانی رونق بیشتری در ایران پیدا كند و در معنی امروزی خود مورد استفاده قرار گیرد (نظیف، &laquo;نقش تكایا درپایداری كالبدی بافت تاریخی گرگان&raquo;، ۱۳۹۰).&nbsp;</p>
<p>اولین مدرك ثبت شده از وجود تكیه در ایران به سال ۱۷۸۶ میلادی در استرآباد (گرگان امروزی) برمی&zwnj;گردد. در گرگان كه مانند بسیاری از شهرهای ایران مبتنی بر نظام محله&zwnj;ای شكل گرفته است، تكایا به عنوان یكی از عناصر اصلی مراكز محلات و عاملی هویت&zwnj;بخش و وحدت&zwnj;دهندۀ كاربری&zwnj;های اطراف و البته عاملی مهم در پایداری بافت تاریخی این شهر در طی سال&zwnj;های گذشته و حال بوده است (همان).&nbsp;&nbsp;</p>
<p>مراکز محلات به صورت گشایش فضایی در مسیر گذر اصلی و در قالب فضاهای مذهبی تکایا و حسینیه&zwnj;ها بر گِرد یک فضای باز شکل می&zwnj;گرفت. در روزهای محرم مراکز محلات، کارکرد مذهبی داشتند و در بقیۀ ایام سال، به عنوان فضاهای تجاری و مرکز محله از آن&zwnj;ها استفاده می&zwnj;شد. ایجاد گشایش فضایی در مرکز محله و محصور شدن آن توسط تکایا به صورت دو طبقه، امکان توقف دسته&zwnj;های عزاداری&zwnj;، سینه&zwnj;زنی&zwnj;، نوحه&zwnj;خوانی و ایستادن مردم در تکایا و تماشای مراسم را فراهم می&zwnj;کرد. در سایر مواقع سال، برخی از مراکز محلات مانند&nbsp;نعلبندان که در مسیر بازار بودند، به محلی برای تجمع دست&zwnj;فروشان و تکایای اطراف به مغازه تبدیل می&zwnj;شدند.</p>
<p>بناهای تکیه به دور فضای باز مرکز محله شکل می&zwnj;گرفتند. یکی از این تکایا معمولاً بزرگتر و با ارتفاع دو طبقه ساخته می&zwnj;شد و به آن پیرتکیه می&zwnj;گفتند. برخلاف تکیه&zwnj;های دیگر که به خانواده&zwnj;های خاصی تعلق داشت، پیرتکیه محلی برای پذیرایی از عموم مردم بود.</p>
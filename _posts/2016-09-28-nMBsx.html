--- 
title: "ترس‌نامۀ حافظ- ۶" 
authors: saboori 
types: blog 
tags: ترس,حافظ,شعر,فرهنگ,تاریخ معماری,آسمانه,مطالعات معماری ایران,نگار صبوری 
featured: false
slug: nMBsx 
excerpt: "حافظ عباراتِ عاشقانۀ فراوانی دارد که هول‌آفرین است؛ عباراتی چون «خون‌ریزی»، «خون‌خواری»، «دلیری به خون»، «قصدِ جان» و «فتنه‌انگیزی» و آلات و ابزارهایی چون «شمشیر»، «تیر»، «تیغ»، «چنگ». در وصفِ یار و کاروبارش بسیار از این عبارات بهره جسته است. تصویرِ خشن و لطیف از عشق چنان درهم‌آمیخته است که نمی‌توان مرزی میانِ آنها نهاد. گویی مرز میانِ جمال و جلال در هم می‌شکند و هراس‌آفرین همان عشق‌آفرین می‌شود و گریختنی همان دل‌سپردنی." 
--- 
<p style="text-align: center;"><strong>پنجم. عباراتِ&zwnj; هولناک و عاشقانه</strong></p>
<p style="text-align: center;">&nbsp;</p>
<p style="text-align: center;">در زلفِ چون کمندش ای دل مپیچ که&zwnj;آنجا</p>
<p style="text-align: center;">&nbsp;</p>
<p style="text-align: center;">&nbsp;سرها بریده بینی بی جرم و بی جنایت</p>
<p style="text-align: center;">&nbsp;</p>
<p style="text-align: justify;">حافظ عباراتِ عاشقانۀ فراوانی دارد که هول&zwnj;آفرین است؛ عباراتی چون &laquo;خون&zwnj;ریزی&raquo;، &laquo;خون&zwnj;خواری&raquo;، &laquo;دلیری به خون&raquo;، &laquo;قصدِ جان&raquo; و &laquo;فتنه&zwnj;انگیزی&raquo; و آلات و ابزارهایی چون &laquo;شمشیر&raquo;، &laquo;تیر&raquo;، &laquo;تیغ&raquo;، &laquo;چنگ&raquo;. در وصفِ یار و کاروبارش بسیار از این عبارات بهره جسته است. تصویرِ خشن و لطیف از عشق چنان درهم&zwnj;آمیخته است که نمی&zwnj;توان مرزی میانِ آنها نهاد. گویی مرز میانِ جمال و جلال در هم می&zwnj;شکند و هراس&zwnj;آفرین همان عشق&zwnj;آفرین می&zwnj;شود و گریختنی همان دل&zwnj;سپردنی.</p>
<p style="text-align: justify;">&nbsp;</p>
<p style="text-align: justify;">لعلِ سیرابِ به&zwnj;خون&zwnj;تشنه لبِ یارِ من است/ وز پیِ دیدنِ او دادنِ جان کارِ من است</p>
<p style="text-align: justify;">&nbsp;</p>
<p style="text-align: justify;">نرگسِ مستِ نوازش&zwnj;کنِ مردم&zwnj;دارش/ خونِ عاشق به قدح گر بخورَد نوشش باد</p>
<p style="text-align: justify;">&nbsp;</p>
<p style="text-align: justify;">مژگانِ تو تا تیغِ جهانگیر برآورد/ بس کُشتۀ دل&zwnj;زنده که بر یک&zwnj;دگر افتاد</p>
<p style="text-align: justify;">&nbsp;</p>
<p style="text-align: justify;">بوی شیر از لبِ همچون شکرش می&zwnj;آید/ گر چه خون می&zwnj;چکد از شیوۀ چشمِ سیه&zwnj;اش</p>
<p style="text-align: justify;">&nbsp;</p>
<p style="text-align: justify;">گاه بی&zwnj;رحمی و سنگدلی به حدی می&zwnj;رسد که با قواعدِ آشنا هم در تناقض قرار می&zwnj;گیرد؛ مانندِ حمایت از کشندگان به جای کشتگان.</p>
<p style="text-align: justify;">&nbsp;</p>
<p style="text-align: justify;">درویش مکُن ناله ز شمشیرِ احبّا/ کاین طایفه از کُشته ستانند غرامت</p>
<p style="text-align: justify;">&nbsp;</p>
<p style="text-align: justify;">چشمت به غمزه ما را خون خورد و می&zwnj;پسندی/ جانا روا نباشد خونریز را حمایت</p>
--- 
title: "خانه بی‌خواب مادربزرگ‌های ما" 
authors: tamasoki 
types: blog 
featured: false
slug: hRm4P 
--- 
<p>به نام خداوند گسترده&zwnj;مهر مهربان</p>
<p>&nbsp;</p>
<p>ای خانه چاردیوار</p>
<p>من خفتم و تو بیدار</p>
<p>می&zwnj;خوابم یا الله</p>
<p>اگر برنخزیدم</p>
<p>اشهد ان &zwnj;لااله الاالله</p>
<p>و اشهد انّ محمد رسول&zwnj;الله</p>
<p>در کلی[د] دربن کلی[د]</p>
<p>کلی را دادم به دست مرتضی علی**</p>
<p>&nbsp;</p>
<p>این شعر را به همراه چند چیز دیگر مادربزرگم هر شب قبل خواب می&zwnj;خواند.</p>
<p>هر وقت شب&zwnj;ها پیش او می&zwnj;خوابیدم، صدای شمرده شمرده خواندنش را می&zwnj;شنیدم.</p>
<p>هیچ وقت فرصت نشد از او بپرسم این شعر را از که یاد گرفته است.</p>
<p>هیچ فرصت نشد بپرسم خانه بیدار یعنی چه؟</p>
<p>هیچ وقت نشد بپرسم &laquo;در&raquo; و دربن&raquo; کجاست؟ چرا خانه را چهاردیوار صدا می&zwnj;کند؟</p>
<p>ما در سیاقی بزرگ شدیم که می&zwnj;شد با خانه حرف زد. که خانه همیشه بیدار بود.</p>
<p>ما در بستری از شعر بزرگ شدیم.</p>
<p>در خانه&zwnj;ای که زنده* بود.</p>
<p>&nbsp;</p>
<p>* ۱:&nbsp; تا زمانی که battle for the life and beauty of the earth و مجموعه سرشت نظم کریستوفر الکساندر را نخوانده بودم؛ توضیحی عالمانه برای زنده فهمیدن خانه به گوشم نخورده بود.</p>
<p>۲: این شیوه انس با خانه و این طرز ادراک بناها در فرهنگ ایرانی بسیار محل تامل است. ادراکی که ریشه&zwnj; آن با پایگاه فکری موردتوجه الکساندر تفاوت&zwnj;هایی دارد. امیدوارم یکی از دانشجویان دوره مطالعات معماری ایران در پایان&zwnj;نامه&zwnj;اش این موضوع را روشن کند.</p>
<p>۳: شواهد این طرز مواجهه با بناها و زنده و فهمنده دانستن آنها در فرهنگ ما به این مثال کوچک ختم نمی&zwnj;شود.<a href="https://www.academia.edu/attachments/33621930/download_file?st=MTUyNTMzMDE5NSwxNTEuMjQ2LjQwLjIzMg%3D%3D&amp;s=swp-splash-paper-cover">&nbsp;اینجا&nbsp;</a>هم دو مثال دیگر طرح کرده&zwnj; بودم. حتما شواهد بیشتری می&zwnj;شود یافت.</p>
<p>۴: حتما آنهایی که عزیزی را به خاک سپرده&zwnj;اند این را درک می&zwnj;کنند، از آن لحظه آن نقطه از زمین و حتی شاید محدوده&zwnj;ای فراتر از آن برایشان حکم دیگری پیدا می&zwnj;کند. سال&zwnj;ها در شهری زندگی می&zwnj;کردم بی&zwnj;آنکه خود را اهل آن بدانم. مادربزرگم را در این شهر به خاک سپردیم و حالا فکر می&zwnj;کنم جزئی از این شهرم. و این به طرزی مصنوعی و فکر شده اتفاق نیفتاده است. در کمتر از یک ماه ناگهان متوجه شدم خود را متعلق به این شهر می&zwnj;دانم. حالا در آن ریشه دارم. این شهر خانه&zwnj;ام شده است.</p>
<p>** ۵: در فرهنگ ایرانی ساکنان مکان در چه شرایطی خانه را محلی امن ادراک می&zwnj;کنند؟ (یا شاید بهتر است بگوییم ما حد نهایی امنیت را در کجا ادراک می&zwnj;کنیم تا آنجا را خانه بدانیم؟)&nbsp; به جز ضرورت&zwnj;های کالبدی چه لوازم دیگری در ادراک خانه&zwnj;ای امن فعال است؟ اگر بپذیریم امنیت خانه مقوله&zwnj;ای صرفا عملکردی نیست. و برای برقراری پیوند میان ما و خانه و امکان انس گرفتن بدان، ادراک امنیت از مولفه&zwnj;های اساسی است. و نیز بپذیریم که سطوح و لوازم ادراک امنیت در مکان در فرهنگ&zwnj;های مختلف متفاوت است.</p>
<p>۶: شعری که در ابتدای نوشته آمد احتمالا مابین گروه فرهنگی بزرگ&zwnj;تری رواج داشته و فقط جاری بر زبان مادربزرگم نبوده است.</p>
<p>&nbsp;اگر اشتباه نکنم، بند ابتدای شعر این بود:</p>
<p>&laquo;سر نهادم بر سرین&nbsp;</p>
<p>پهلو نهادم بر زمین&nbsp;</p>
<p>دل بر تو بستم یا امیرالمومنین&raquo;</p>
<p>و فکر می&zwnj;کنم جز این قطعه&zwnj;ای دیگر هم داشت.</p>
<p>این قطعه را هم فراموش کرده بودم. ناامیدانه در وب جستجو کردم و با تعجب یافتم.</p>
<p>۷ : در فاصله نوشتن این متن تا فرستادنش، بیتا قهرمانی، از مسئولان پیش&zwnj;تر همین وبگاه، به سرایی باقی، خانه دیگرش، رفت. خدا غرق نور و رحمتش کند. ساعتی پیش از شنیدن خبر، می&zwnj;خواستم برای اولین بار به او ایمیلی شخصی بفرستم؛ دیگر دیر بود.</p>
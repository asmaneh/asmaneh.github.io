--- 
title: "دربارۀ «ملاحظات دربارۀ دانشگاه»" 
authors: mmtaheri 
types: blog 
featured: false
featureImg: "/assets/img/posts/cKJid.jfif" 
slug: cKJid 
gallery: 
- image_path: "/assets/img/posts/cKJid.jfif" 
  title: "دربارۀ «ملاحظات دربارۀ دانشگاه»" 
 
--- 
<p>عنوان کتاب جدید دکتر جواد طباطبایی&nbsp;ملاحظات دربارۀ دانشگاه&nbsp;است و همچون کتاب&zwnj;های اخیر او، به&zwnj;همّت انتشارات مینوی خرد چاپ شده است. چاپ اول این کتاب در شهریور۱۳۹۸ رونمایی شد و به&zwnj;سرعت به اتمام رسید و چاپ دوم آن، در مهرماه ۱۳۹۸ منتشر شد و شمارگانی هزار نسخه&zwnj;ای دارد. ملاحظات دربارۀ دانشگاه کتابی ۴۵۴صفحه&zwnj;ای است که در چهارده فصل تنظیم شده است. طباطبایی پیش&zwnj;تر&nbsp;متن&zwnj;های انتقادی بسیاری منتشر کرده بود و اینک &laquo;مهم&zwnj;ترین آن&zwnj;ها&raquo; (۴۳۱) را با تغییراتی، در مجموعۀ&nbsp;ملاحظات دربارۀ دانشگاه&nbsp;در اختیار عموم قرار داده است.&nbsp;این یادداشت کوتاه، گزارشی از کتاب&nbsp;ملاحظات دربارۀ دانشگاه&nbsp;است. در تنظیم این یادداشت تمرکز بر &laquo;دانشگاه&raquo; است&nbsp;و بدین&zwnj;منظور پاره&zwnj;های ناظر بر &laquo;دانشگاه&raquo; کتابِ طباطبایی را از&nbsp;جایگاه خویش خارج کرده و به نحوی در کنار هم چیده&zwnj;ام که روایتی همگن از دانشگاه ایرانی بسازد. البته اگرچه روایت طباطبایی از دانشگاه ایرانی نیز در کلیّت خود همگن است، کتاب&nbsp;ملاحظات دربارۀ دانشگاه&nbsp;مجموعه&zwnj;ای از چند مقاله است که در هر یک به نحوی به موضوع دانشگاه و دانشگاهیان و ایرادهای برخی از&nbsp;دانشگاهیانِ ایرانی در تألیف&zwnj;ها و ترجمه&zwnj;هایشان پرداخته شده است. دانشگاهیانِ مدّنظر طباطبایی در حوزه&zwnj;های سیاست و حقوق و فلسفه قلم زده&zwnj;اند اما احتمالاً &laquo;موضوع دانشگاه&raquo; با سلیقۀ عمومی&nbsp;مخاطبان حوزۀ&nbsp;تاریخ فرهنگ و معماری ایران، سازگاری بیشتری دارد تا&nbsp;ایرادهای فلان مترجم و بهمان استاد در ترجمۀ مارکس و فهم هگل و یاوه&zwnj;های بدیو و هذیان&zwnj;های ژیژک &laquo;روان&zwnj;پریش&raquo;.&nbsp;خصوصاً که بعضی ملاحظاتی که طباطبایی دربارۀ دانشگاه کرده، بر بخش مطالعاتی و تاریخ&zwnj;محور دانشکده&zwnj;های معماری نیز منطبق است:&nbsp;مصیبت&zwnj;هایی همچون فارسی&zwnj;ندانی و ترجمه&zwnj;های نادرست و تألیف&zwnj;های ناصواب در حوزۀ معماری و تاریخ معماری چنان شمار بسیار و روزافزونی دارد که انگار در این عرصه هم باید چهار تکبیر زد بر بسیاری از آنچه که هست. واژه&zwnj;ها و جمله&zwnj;های&nbsp;این یادداشت عموماً از کتاب است، هرچند&nbsp;آنان را اندکی ویراسته&zwnj;ام تا از سخت&zwnj;خوانی&zwnj;شان کاسته شود و نیز صرفاً جمله&zwnj;هایی را در گیومه گذاشته&zwnj;ام که نوشتۀ کتاب را بی&zwnj;کم&zwnj;وکاست منتقل کرده باشند.</p>
<p>.</p>
<p><span style="text-decoration: underline;"><strong>ملاحظات دربارۀ دانشگاه</strong></span></p>
<p><span style="text-decoration: underline;"><strong>نوشتۀ جواد طباطبایی، تهران: مینوی خرد، ۱۳۹۸</strong></span></p>
<p>انتحال بی&zwnj;سابقۀ یگانه استادتمام گروه فلسفۀ دانشگاه تهران نه&zwnj;فقط از فقدان ضابطه&zwnj;ها و معیارهای علمی در &laquo;دانشگاه مادر&raquo; و عدم کارایی نظام آموزشی&zwnj;اداری آن حکایت می&zwnj;کند، بلکه &laquo;نشانه&zwnj;هایی از یک بحران ژرف در نظام آموزش عالی را در خود دارد&raquo;. شبکۀ دانشگاهی ایران در علوم انسانی و اجتماعی بیشتر از آنکه بتواند در ذیل نظام دانشگاهی جای بگیرد، نوعی سوادآموزی بزرگسالان است و برنامه&zwnj;ریزی&zwnj;های پی&zwnj;در&zwnj;پی و هزینه&zwnj;هایی که برای پیشبرد اهداف آن صرف شده، شکستی بیش نبوده است. در همۀ عرصه&zwnj;های این شبکۀ دانشگاهی، از تکلیف&zwnj;های درسی تا رساله&zwnj;نویسی، &laquo;تقلب&raquo; به قاعده&zwnj;ای تبدیل شده که استثناهای اندکی دارد؛ کتاب&zwnj;های درسی غیرعلمی&zwnj;ای به دانشجویان تحمیل می&zwnj;شود که حتی در شیوۀ نگارش آن&zwnj;ها اشکالاتی اساسی وجود دارد؛ درس&zwnj;ها عموماً به&zwnj;صورت گزارشِ دانشجویان برگزار می&zwnj;شود تا استادان مجبور نباشند سفرۀ بی&zwnj;کران دانش خود را پهن کنند؛ حضور دانشجویان و استادان تحمیلی به دانشگاه آسیب&zwnj;زا شده است؛ انبوهی از استادانِ مشغول&zwnj;به&zwnj;کار حتی زبان فارسی را به&zwnj;درستی نمی&zwnj;دانند و در این وضع، توقع اینکه لااقل یک زبان خارجی را هم بدانند، انتظار بی&zwnj;جایی می&zwnj;تواند باشد: این&zwnj;ها تنها برخی از آفت&zwnj;هایی هستند که نهال رنجور دانشگاه را رنجورتر می&zwnj;کنند (۵۴و۵۵).</p>
<p>&laquo;در نوشته&zwnj;ها و ترجمه&zwnj;های استادانی که حتی زبان ملی را درست درنمی&zwnj;یابند، عبارت&zwnj;های بی&zwnj;معنای بسیاری می&zwnj;توان پیدا کرد که دستِ&zwnj;کم نشانۀ آشوب ذهنی آنان است&raquo;. &zwnj;برخی از آنان در سال حتی یک کتاب هم نمی&zwnj;خوانند، پژوهش و نوشتن که جای خود را دارد. برخی اگر چیزی بنویسند، کتاب&zwnj;سازی است و حتی گاهی نوشتۀ&zwnj;شان را از طرف &laquo;انتشارات سمت&raquo; به دانشگاه و دانشجو تحمیل می&zwnj;کنند. برخی هیچ زبان خارجی نمی&zwnj;دانند و بااین&zwnj;حال ترجمه&zwnj;هایی به نام آنان منتشر می&zwnj;شود &nbsp;و چون ضابطه&zwnj;ای هم وجود ندارد، ترجمۀ مغلوطشان را به کتاب درسی دانشگاهی تبدیل می&zwnj;کنند. همچنین ازآنجاکه راه کلاهبرداری پیش چشم شمار اندکی از این استادان باز و هموار است، بر طارم اعلی می&zwnj;نشینند و خود را در زمرۀ فیلسوفان زنده جاسازی و کتابی در مناقل و کرامات خود رونمایی می&zwnj;کنند. هیچ&zwnj;کس نمی&zwnj;پرسد که استادی که خود در حدّ یک دانشجوی متوسطِ یک دانشگاه معتبر جهانی که نه، بلکه حتی در حد یک دانشجوی متوسط دانشکدۀ حقوق و ادبیات و الهیات دهۀ چهل دانشگاه تهران هم نیست، چگونه دانشجویی تربیت خواهد کرد. &laquo;نوشته&zwnj;های این استادان، البته منظور آن گروه انگشت&zwnj;شماری است که نوشته&zwnj;ای از آنان صادر شده، همچون برهان قاطعی بر این وضع اسفناک علوم انسانی در کشور است&raquo; (۳۰۱تا۳۰۲).</p>
<p>اما چه شد که نهاد دانشگاه در ایران به چنین وضعی بی&zwnj;سامانی رسیده است؟ به نظر می&zwnj;رسد که در اندیشۀ طباطبایی، برای پاسخ&zwnj;دهی به این سؤال لاجرم باید تاریخ و زمینه&zwnj;های شکل&zwnj;گیری نهاد دانشگاه در ایران را مدّنظر قرار داد و ازآنجاکه دانشگاهِ ایرانی الگویی اروپایی داشت، نیازمند فهم تاریخ دانشگاه در اروپا نیز هستیم.</p>
<p>در اروپا &laquo;مدرسه&raquo;ها یا حوزه&zwnj;های علمی، نهاد علمی امّت مسیحی بودند و &laquo;زبانی واحد&raquo; و نظام علمی&zwnj;ای داشتند که &laquo;کمابیش تا پایان سده&zwnj;های میانۀ متأخر یک نظام علمی واحد بود&raquo; (۴۰). اما در آغاز دوران جدید تاریخ اروپا، &laquo;اومانیسم&raquo; که خودْ سیر تاریخی بغرنجی بود، با اندیشۀ &laquo;اصلاح دینی&raquo; درآمیخت و تحولی در اعماق حوزه&zwnj;های علمیه به دنبال آورد. به&zwnj;تدریج حوزه&zwnj;های علمیه به نهادهای علم جدیدی تبدیل شدند که آن&zwnj;ها را به لاتینی universitas می&zwnj;نامیدند. تبدیل &laquo;مدرسه&raquo;&zwnj;هایی که به طور عمده به تدریس علوم قدیم اختصاص داشت به &laquo;universitas&raquo; دگرگونی مهمی در تاریخ علم اروپا بود. این تبدیل صرف تغییر نام نیست؛ واژۀ universitas سابقه&zwnj;ای طولانی در حقوق عمومی اروپایی داشت و با این تغییرِ نام، منطق آن نهاد کهن حقوقی در نهاد جدیدی فرمان راند که از درون حوزه&zwnj;های علمیه سر برآورده بود. واژۀ لاتینی universitas پیش از آنکه &laquo;دانشگاه&raquo; به&zwnj;معنای جایگاه دانش&zwnj;آموزی باشد، به وجه حقوقی &laquo;نهاد&raquo;ی اشاره دارد که در زبان&zwnj;های غیراروپایی سابقه&zwnj;ای و معادلی ندارد. قدیمی&zwnj;ترین این نهادهای آموزش عالی در اروپا، با قدمتی نزدیک به نُه&zwnj;ونیم سده، دانشگاه بولونیا در ایتالیاست که نام لاتینی آن Universitas Boloneiensis و نخستین نهاد آموزش عالی است که universitas نامیده شد (۲۹و۳۰).</p>
<p>گذار از مدرسه&zwnj;های قدیم به دانشگاهِ جدید هم&zwnj;زمان با استوارشدن شالودۀ دولت&zwnj;های ملّی بود و از این حیث، همچنان&zwnj;که &laquo;مدرسه&raquo;های سده&zwnj;های میانه مدرسۀ همۀ جمهوری مسیحیت به شمار می&zwnj;آمدند، دانشگاه&zwnj;های جدید بیش&zwnj;از&zwnj;پیش صبغه&zwnj;ای ملّی هم پیدا می&zwnj;کردند (۳۱). اما وضع در ایران متفاوت بود. &laquo;مدرسه&zwnj;ها&raquo; &zwnj;در دورۀ اسلامی ایران در ادامۀ کانون&zwnj;های علمی دورۀ ساسانی ایجاد شده بود و ازآنجاکه نظام سنت در ایران برپایۀ نص&zwnj;های متفاوتی تدوین شد، نظام &laquo;مدرسه&raquo; در ایران نتوانست به نظام علمی واحد امت تبدیل شود. تا آغاز دورانِ جدیدِ ایران، ایرانیان سنت پیچیده&zwnj;ای را بر پایۀ نص&zwnj;های سه&zwnj;گانۀ &laquo;منابع اسلامی&raquo; و &laquo;منابع یونانی&raquo; و &laquo;منابع ایرانشهری&raquo; ایجاد کرده بودند و تنش&zwnj;های میان ناحیه&zwnj;های سه&zwnj;گانۀ این سنت نیز اندک نبود. نظامِ علم در ایران حتی در دورۀ اسلامی نظام علمی واحدی نبود و وجود نص&zwnj;های دیگری در کنار نص واحد اسلامی موجب شد که نظام سنت متکثری در ایران ایجاد شود. بدین&zwnj;سان با وجود چنین تنش&zwnj;هایی &laquo;مدرسه&raquo; در ایران به طور انحصاری به کانون تداوم سنت دینی تبدیل شد. مدرسه، کمابیش، کانون علم دیانت باقی ماند و شامل بخش&zwnj;های دیگر از نظام علمی ایران نشد. ازاین&zwnj;رو نظام &laquo;مدرسه&raquo; به&zwnj;عنوان مهم&zwnj;ترین کانون علم رسمی در ایران چنان تحولی پیدا کرده بود که در آغاز دوران جدید نمی&zwnj;توانست خاستگاه دانشگاه در ایران باشد. زیرا موضوع مدرسه به طور عمده علم دین ماند درحالی&zwnj;که دانشگاه نهادی ملّی است و موضوع آن نیز علم یک ملّت است (۴۰تا۴۲).</p>
<p>در ایران دانشگاه به ضرورتی تأسیس شد و آن ضرورت به وضع انحطاط مزمن علم در &laquo;مدرسه&raquo;های سنتی برمی&zwnj;گشت که از سده&zwnj;ها پیش از تأسیس دانشگاه پیوندهای علم آن با واقعیت جامعۀ ایران گسسته بود (۳۱). بنابراین سرمشق دانشگاه تهران، نخستین دانشگاهی که در ایران تأسیس شد، نظام مدرسه&zwnj;های علمیه نبود؛ بلکه الگویی که بنیادگذاران آن در نظر داشتند همان نظام universitas در اروپا بود. از&zwnj;این&zwnj;رو بر روی نشانی که برای دانشگاه تهران از روی گچ&zwnj;بری&zwnj;های تزیینی دورۀ ساسانی طراحی کردند، افزون بر مصراعی از ابوالقاسم فردوسی (میاسای ز آموختن یک زمان)، نام لاتینی آن (Universitas Teheranensis) نیز نوشته شد تا مطابق رسم دانشگاه&zwnj;های بزرگ اروپا و آمریکا باشد و پیوندی میان واژۀ &laquo;دانشگاه&raquo;، که از واژه&zwnj;های برساختۀ فرهنگستان زبان فارسی بود، و universitas لاتینی برقرار کند (۳۰و۳۱).</p>
<p>اما دانشگاه تازه&zwnj;تأسیس ایرانی ایراد عمده&zwnj;ای داشت و آن این بود که &laquo;موضوع&raquo; نداشت (۴۷). مراد از &laquo;موضوع&raquo;، &laquo;موضوع&raquo; دانشگاه به&zwnj;معنای موضوع علم دانشگاه یا object دانشگاه (در تداول اهل فلسفه) است: هر علمی موضوعی دارد که آن علم از عوارض ذاتی آن بحث می&zwnj;کند (۵۲) و موضوع دانشگاه باید همۀ شئون یک &laquo;ملّت&raquo; باشد. به این اعتبار، همۀ دانشگاه&zwnj;های جهان &laquo;ملّی&raquo;اند؛ یعنی با تکیه بر علم عامّی، که جهانی است، شئون یک ملت را بررسی می&zwnj;کنند؛ به&zwnj;عبارتی&zwnj;دیگر تخصیص&zwnj;ها و قیدهایی بر علم جهانی وارد می&zwnj;کنند یا بر دستاوردهای علم عامّی تکیه می&zwnj;کنند تا با آن&zwnj;ها، شئون خاص یک ملت را تبیین کنند و آن علم عام را بسط دهند (۵۲تا۵۳). از مهم&zwnj;ترین شئون یک ملت داشتن نظام علمی ملّی است تا بتواند افزون بر ادارۀ امور زندگی مادی، به&zwnj;عنوان ملت، توضیحی از آگاهی و خودآگاهی خود عرضه کند. بنیان یک ملت زمانی قوام پیدا می&zwnj;کند و پایدار می&zwnj;ماند که اساس آن خودآگاهی ملّی باشد و ملتی که فاقد خودآگاهی باشد نه&zwnj;تنها نمی&zwnj;تواند جایی در مناسبات جهانی داشته باشد بلکه بنیان ملیت آن نیز پایدار نمی&zwnj;ماند (۴۲). هر کشوری موضوع خاص دانشگاه آن کشور است اما دانشگاه نمی&zwnj;تواند بخشی از علم عام جهانی هم نباشد. هدف اصلی هر دانشگاهی جمع میان علم این موضوع خاص و آن علم عام است و هر دانشگاه ملی نیز از مجرای دستاوردهای همین علم ناحیه&zwnj;ای خود می&zwnj;تواند جزئی از نظام علم عام جهانی باشد (۴۶و۴۷).</p>
<p>در ایران نیز &laquo;موضوع&raquo; علم دانشگاه باید &laquo;ایران&raquo; باشد؛ اما نه ایرانی که از دو سده پیش موضوع ایران&zwnj;شناسان غربی بوده است، بلکه ایران به&zwnj;عنوان &laquo;ایرانشهر&raquo;. ایرانشهر همان ایران بزرگ فرهنگی است؛ نام کهن همین ایران بزرگ فرهنگی است که ایرانِ کنونی تنها به یکی از شئون آن تبدیل شده است (۵۴). ایرانشهر ربطی به دولت در معنایی که فعالان سیاسی می&zwnj;فهمند ندارد و قرارگرفتن ایرانشهر به عنوان موضوع دانشگاه آن را دولتی و تابع تصمیم&zwnj;های دولت، یعنی حکومت، نمی&zwnj;کند. داشتن موضوع برای دانشگاه به&zwnj;معنای این است که دانشگاه تابع منطق علم خود است و تابع هیچ منطق دیگری، به&zwnj;ویژه منطق سیاست، نیست (۵۳). هیچ&zwnj;یک از شئون فرهنگ و تمدن ایرانی نیست که رنگ ایرانشهری به خود نگرفته باشد و بنابراین حتی فهم اسلام در ایران نیز مندرج در تحت فهمی است که می&zwnj;توان از ایران پیدا کرد؛ چون در ایران همه چیز صبغه&zwnj;ای ایرانشهری دارد، حتی دین ایرانی. بنابراین در ایران، ایرانْ اسلامی نیست، بلکه اسلامْ ایرانی است. بدیهی است که چنین&nbsp;ادعایی سیاسی نیست که بتوان بر آن مناقشه&zwnj;های سیاسی و ایدئولوژیکی کرد، بلکه کوشش برای توضیح آن همچون دیباچه&zwnj;ای بر بحثی متفاوت دربارۀ نظام علمی و دانشگاه در ایران است به گونه&zwnj;ای که دانشگاه بتواند همۀ شئون فرهنگی و تمدنی ایران را در نظامی واحد توضیح دهد و از مجرای همین توضیح بتواند پیوندهایی با نظام علم جهانی برقرار کند (۱۲۱و۱۲۲). درواقع نکتۀ اساسی این است که دانشگاه باید نه یکی از دو نظام علم در کشور، بلکه باید تنها نظام علمی باشد که همۀ مسئولیت &laquo;مدرسه&raquo; را نیز بر عهده خواهد داشت. در دوران جدید و در دولت&zwnj;های ملّی یک نظام علمی بیشتر نمی&zwnj;تواند وجود داشته باشد و از این حیث موضوع &laquo;مدرسه&raquo; همچون ناحیه&zwnj;ای از موضوع عام&zwnj;تر دانشگاه است. در دانشگاهی که موضوع آن ایرانشهر است، حوزه در درون دانشگاه قرار دارد، به&zwnj;این&zwnj;معنا که تابع نظام علم دانشگاه ملّی است (۴۸و۴۹).</p>
<p>اما دانشگاهِ ایران ملّی نیست و موضوع دانشگاه ایران، ایرانشهر نیست. چه اگر دانشگاه ایران ملّی می&zwnj;بود، می&zwnj;بایست نشانه&zwnj;های بحرانی را در افق می&zwnj;دید که اینک چنان عمق و شدتی پیدا کرده است و &laquo;پیش از آنکه ایران در محاصرۀ کامل ائتلاف نوعربی-نوعثمانی دربیاید، محاصره&zwnj;ای که می&zwnj;تواند آن را خفه کند، و پیش از آنکه منافع ملی ایران وجه&zwnj;المصالحۀ امپریالیسم مضاعف چین و روسیه شود، که نزدیکی با آن&zwnj;ها هیچ سودی برای ایران نخواهد داشت و ضررهای بسیاری نیز خواهد داشت که تاریخ گواهی&zwnj;هایی صادق و بی&zwnj;امان بر آن دارد، توضیحی از دگرگونی&zwnj;های استراتژیکی علیه ایران بدهد&raquo;.&nbsp;دانشگاه ایران&nbsp;&laquo;نهادِ علم بدون موضوع&raquo;&nbsp;است چه &laquo;در همسایگی نزدیک مرزهای ایران،&zwnj; اینک منطق مضاعف خلافت اصلاح&zwnj;شدۀ عربستانی و نوعثمانی&zwnj;گری تورکستانی در حال تدوین اصول اساسی خود هستند؛ طبقۀ حاکمه و شمار اندک نخبگان عربستانی آگاهانه به الزامات این منطق تن در داده و خود را در میدان جاذبۀ آن قرار داده&zwnj;اند؛ دانشگاه تورکستان بزرگ نیز در یک صد سال گذشته، از دورۀ ملّی&zwnj;گرایی آتاتورکی تا نوعثمانی&zwnj;گری اسلام&zwnj;گرای کنونی، پیوسته دانشگاه ملّی&zwnj;گرایی تورکی تورکستان بزرگ بوده است&raquo;؛ اما در چهار دهۀ گذشتۀ ایران، دانشگاه لعبتی در دست لعبت&zwnj;بازانی بوده است که حتی دریافت درستی از منافع درازمدت خود نیز نداشته&zwnj;اند (۵۶تا۵۷).</p>
<p>ازآنجاکه موضوع دانشگاه ایرانی &laquo;ایرانشهر&raquo; نبود، هر ایرادی که به دهه&zwnj;های نخستین دانشگاه گرفته شود، به نوعی خلط میان علت و معلول خواهد بود، چنان&zwnj;که جلال آل&zwnj;احمد به عنوان فعال سیاسی چیزی دربارۀ علت نگفت یا نمی&zwnj;دانست که بگوید. همین دیدگاه نادرست آل&zwnj;آحمد و از آن پس خطابه&zwnj;های بی&zwnj;سروته شریعتی &laquo;مدرسه&raquo;های متصلّب را به ایدئولوژیکی&zwnj;شدن راند که گمان می&zwnj;شد و هنوز می&zwnj;شود که درمانی برای درد تصلّب مزمن خواهد بود. اما آنان غافل از این بودند که همان ایدئولوژیکی&zwnj;شدن مسکِّنی موقتی بود که موجب شد درد حس نشود و بیمار به درد بی&zwnj;درمان ایدئولوژی&zwnj;زدگی دچار شود (۴۷و۴۸) زیرا در جامعه&zwnj;ای که مرض ایدئولوژی را با شوکران ایدئولوژی درمان می&zwnj;کنند،&zwnj; یعنی به&zwnj;جای تشخیص درد مریض را روانۀ غسالخانه می&zwnj;کنند، تشخیص درد که در قلمروی علم قرار می&zwnj;گیرد، ممکن نیست. (۱۴۸). ایدئولوژی اگرچه نسبتی با سیاست دارد، اما عین سیاست نیست و زمانی پدیدار می&zwnj;شود که سیاست، در معنای علم و عمل مناسبات شهروندی، ممکن نباشد. در چنین وضعی است که ایدئولوژی چونان ابزاری برای به&zwnj;دست&zwnj;آوردن قدرت جانشین سیاست&zwnj;ورزی می&zwnj;شود، قدرتی که با وارد شدن در مناسبات شهروندی به دست نمی&zwnj;آید (۵۱).</p>
<p>بااین&zwnj;همه به نظر می&zwnj;رسد که دانشگاه در دهه&zwnj;های نخستین تأسیسش،&zwnj; وضعی نسبتاً بهتر از دانشگاه بعد از انقلاب فرهنگی داشت زیرا در فاصلۀ این دو، &laquo;ایدئولوژی&raquo; بود که بر روحیۀ علمی چیره شد. نمونۀ این وضع، فرق ظریفی است که بین رویکرد دو دانشگاهی (یکی از دهۀ چهل و دیگری از بعد از انقلاب فرهنگی) وجود دارد: دکتر غلامحسین صدیقی مبتکر درسی سه واحدی با عنوان &laquo;اجتماعیات در ادبیات فارسی&raquo; بود که در سال ۱۳۴۸ به پیشنهاد او در برنامۀ گروه علوم اجتماعی دانشکدۀ ادبیات گنجانده شد. صدیقی می&zwnj;دانست که متن&zwnj;های مهم ادب فارسی انباشته از اشاره&zwnj;هایی به وضع اجتماعی است و می&zwnj;توان از این اشاره&zwnj;ها برای تدوین تاریخ اجتماعی ایران سود جست. اما غلامعباس توسّلی، سرپرست بخش علوم انسانی ستاد انقلاب فرهنگی، درس &laquo;اندیشۀ اجتماعی متفکران مسلمان&raquo; را در دانشکده&zwnj;های علوم اجتماعی گنجاند که متن درسی آن را تقی آزاد برمکی نوشت. صرف&zwnj;نظر از مضمون این دو درس، &laquo;اجتماعیات در ادبیات&raquo; در مقایسه با پیشنهاد توسلی &laquo;اندیشۀ اجتماعی متفکران مسلمان&raquo; مبیّن دقتی است که پیشنیان داشتند و جانشینان آنان، هیچ بهره&zwnj;ای از آن نبرده&zwnj;اند. صدیقی می&zwnj;دانست که هر سخنی در بارۀ &laquo;اجتماعیات&raquo; یا هر اشاره به مسائل اجتماعی &laquo;اندیشۀ اجتماعی&raquo; نیست. زیرا هر فردی، به ویژه اهل نظر و ادب در تاریخ ایران (به&zwnj;عنوانِ&zwnj;مثال: ناصر خسرو، ابوالفضل بیهقی، اوحدالدین انوری، مصلح&zwnj;الدین سعدی، عبید زاکانی، شمس&zwnj;الدین محمد حافظ) می&zwnj;تواند دربارۀ مسائل اجتماعی جامعه&zwnj;ای که در آن زندگی می&zwnj;کند به درجات مختلف نظری پیدا کند اما این نظر به&zwnj;ضرورت &laquo;اندیشۀ اجتماعی&raquo; نیست. (۱۵۳و۱۵۴). درواقع به اعتباری صدیقی و برنامه&zwnj;نویسان جدید مانند توسلی هدف یگانه&zwnj;ای را دنبال می&zwnj;کردند اما صدیقی می&zwnj;دانست که علم اجتماع را نمی&zwnj;توان با خواندن فارابی و ابوریحان بیرونی و حتی ابن&zwnj;خلدون بار دیگر تأسیس کرد؛ درعوض به&zwnj;خوبی نیز آگاه بود که برای تدوین جامعه&zwnj;شناسی تاریخی ایران نمی&zwnj;توان از متن&zwnj;های تاریخ ادب ایران صرفِ&zwnj;نظر کرد. صدیقی بر این باور بود که جامعه&zwnj;شناسی &laquo;ایرانی&raquo; جز جامعه&zwnj;شناسی &laquo;ایران&raquo;&zwnj; نمی&zwnj;تواند باشد. او توهم &laquo;آنچه خود داشت...&raquo; و &laquo;بازگشت به خویشتن&raquo; نداشت بلکه اعتقاد داشت که ایدئولوژی &laquo;خود&raquo; و &laquo;خویشتن&raquo; تاریخی موضوع جامعه&zwnj;شناسی تاریخی ایران است و باید بتوان آن را به طور تاریخی توضیح داد (۱۵۵).</p>
<p>اما در جریان انقلاب فرهنگی، متولیان و متصدیان آن مرتکب اشتباهاتی شدند و با دست خود کشور را به تهلکه انداختند. تصوری که متصدیان و متولیان انقلاب فرهنگی از دانشگاه داشتند و دارند با هیچ دانشگاهی سازگار نیست. &laquo;کسانی از آنان هرگز دانشگاه نرفته بودند و آنان که دانشگاه رفته بودند، دانشگاه را جایی برای ارتقای پایگاه اجتماعی خود دیده بودند، مانند دبیرستانی که مدرک آن موجب می&zwnj;شود سربازصفر به درجه&zwnj;دار ارتقای مقام پیدا کند&raquo; (۵۶). در چهار دهۀ اخیر کوشش&zwnj;هایی برای وابسته&zwnj;کردن نظام علم دانشگاه به نظام علم &laquo;مدرسه&raquo; کرده&zwnj;اند، در شرایطی که خود &laquo;مدرسه&raquo; تصور روشنی از سرشت و جایگاه علم خود نداشت و پیوسته میان بازتولید سنت متصلب و ایدئولوژی&zwnj;های سیاسی جدید در نوسان بود. وابسته&zwnj;کردن بی&zwnj;رویۀ دو نظام علمی به یکدیگر این تالی فاسد مهم را داشت که تضعیف یکی موجب تضعیف دیگری می&zwnj;شد و این اتفاقی است که در نظام علم در ایران افتاده است (۴۹). بنابراین با بی&zwnj;اعتنایی به مراتب نظام علم جدید، نه&zwnj;فقط &laquo;مدرسه&raquo; ارتقا نیافت بلکه بنیان دانشگاه نیز نابود شد.&nbsp;در جریان انقلاب فرهنگی، مصراع فردوسی و عنوان لاتینی را از نشان دانشگاه تهران حذف کردند؛&zwnj; امری که گویا با هدف قطع پیوند با نظام علمی جهانی و تأمین استقلال علمی کشور صورت گرفت. این گامِ نخست برای فروکاستن نظام علمی جدید به نظام &laquo;مدرسه&raquo;هایی بود که از مدت&zwnj;ها پیش دستخوش رکود علمی شده بودند (۳۱). دستاورد اسلامی&zwnj;کردن دانشگاه در ایران غیرِملّی&zwnj;کردن آن بود، یعنی نابودی بنیان دانشگاه (۴۲). بر مبنای دیدگاه حاکم بر انقلاب فرهنگی دانشگاه می&zwnj;خواست خود را از &laquo;وابستگی&raquo; نجات دهد و آنچه متولیان تصفیه از &laquo;وابستگی&raquo; می&zwnj;فهمیدند در حد اخراج چند استادی بود که برخی از آنان علمی در رشتۀ خود داشتند (۱۲۶)؛ چنان&zwnj;که برای مثال بر اثر تصفیه&zwnj;های پی&zwnj;درپی، واپسین ضربه بر گروه علم سیاست نیم&zwnj;بسمل دانشگاه مادر وارد آمد و حتی اگر علمکی در آن بازمانده بود، برای همیشه نابود شد (۳۸). متعاقباً دانشگاه ایران در تسخیر فعالان سیاسی چپ و راست و مشغول &laquo;بحث دربارۀ جنسیت ملائکه&raquo; نه تصوری از تحولات جهانی پیدا کرد نه منطقه&zwnj;ای. تحولات جهانی و منطقه&zwnj;ای نیز، در غیاب ما و در توهم اینکه معادلات جهانی تابعی از ارادۀ ما هستند، که &laquo;ما می&zwnj;توانیم&raquo;، چنان روندی که پیدا کرده است که با ابزارهای دانشگاهی که روزبه&zwnj;روز آن را نحیف&zwnj;تر و رنجورتر کرده&zwnj;ایم فهم آن&zwnj;ها ممکن نیست (۵۶).</p>
<p>متولیان تصفیه و تهذیب دانشگاه، اهل سیاست در معنای سیاست&zwnj;زدگی، بوده&zwnj;اند و چون می&zwnj;خواستند بندهای &laquo;وابستگی&raquo; (که مقوله&zwnj;ای سیاسی است) &zwnj;را از نظام علمی کشور (که مقوله&zwnj;ای علمی است) قطع کنند، لاجرم تعهد را سیاسی فهمیده و گمان کرده&zwnj;اند اگر ضابطه&zwnj;های سیاسی را در گزینش استادان وارد کنند آن &laquo;وابستگی&raquo;&zwnj; قطع خواهد شد (۱۲۷). آن&zwnj;ها نمی&zwnj;دانستند که عالِم به دانش خود تعهد دارد و اگر به سیاستی تعهد داشت، دیگر نمی&zwnj;توان او را عالم خواند. تعهد در اقلیم جانِ آدمی مانند پادشاه در اقلیم مملکت است، دو تعهد در اقلیم یک وجدان نمی&zwnj;گنجند و اگر کسی تعهدی را که جز به علم دارد وارد نظام علمی کند، حکم اداری دانشگاه به ضرورت او را عالِم نمی&zwnj;کند، اما بی هیچ تردید آن تعهد نخستین استاد نیز زائل می&zwnj;شود (۱۲۷).</p>
<p>دانشگاه امری ملّی است و ملک طلق هیچ گروه خاصی در کشور نیست که از هر جا بخواهد در آن درآیند. این دانشگاه ملی نیز ناظر بر حوزۀ مصالح عمومی کشور است و هیچ عملی برای کشور، حتی گروه&zwnj;های اجتماعی&zwnj;سیاسی کشور، بدعاقبت&zwnj;تر از تصرف در حسن جریان امور دانشگاه نیست (۵۸). اما تصرفات نهادهای دولت در دانشگاه در دوره&zwnj;هایی به درجه&zwnj;ای رسیده که &laquo;با پایان هر ریاست هر رئیس حکومتی، وزیر علم و همکاران او، با بسط یدی که داشته&zwnj;اند، همۀ بیکاران آتی وزارتخانه&zwnj;های در شرف بیکارشدن را در دانشگاه&zwnj;های پایتخت جاسازی کرده&zwnj;اند. البته هیچ&zwnj;یک از این شیفتگان خدمت نیز به هیچ شهرستانی نرفته&zwnj;اند تا در آنجا به خدمت مستضعفان ادامه دهند. دانشگاه در ایران، اگر هم در اصل دانشگاه می&zwnj;بود که چندان هم نبود، می&zwnj;توانست با ورود همین جماعت کارمندان سابق و استادان لاحِق، با فهرستی از چند صد مقاله و کتاب و تحقیق و شرکت در همایش&zwnj;های علمی جهانی، به خاک سیاه بنشیند (۵۷).</p>
<p>باری دانشگاه در ایران متحمّل آسیب&zwnj;های بسیاری است که یکی از مهم&zwnj;ترین آن&zwnj;ها تفنّنی است که بر نظام علمی کشور حاکم کرده&zwnj;اند. از مجرای تعهد بود که این تفنّن به دانشگاه وارد شد و با جاافتادن تعهد به&zwnj;عنوان تنها ضابطۀ صلاحیت علمی، که ضابطه&zwnj;ای روشن و متمایز نبود، تعهد در برابر تفنّن به&zwnj;تدریج رنگ باخت و در دو دهۀ اخیر دانشگاه را نابود کرد. در نظر مهم&zwnj;ترین هدف انقلاب فرهنگی یکسان&zwnj;سازی نظام ارزش&zwnj;ها از مجرای تعهد به ایدئولوژی حکومتی بود اما آنچه در عمل اتفاق افتاد هبوط علم با ریسمان تعهد در چاه ویل تفنّن بود (۵۹).</p>
<p>جز تفنّن، سودای &laquo;نظریه&zwnj;پردازی&raquo; نیز از واپسین خوره&zwnj;هایی است که بر جان عامّۀ دانشگاهیان، به&zwnj;ویژه اهل تاریخ، افتاده است (۱۲۳). &laquo;در کشوری که استاد دانشگاه آن به زحمت زبان ملّی را می&zwnj;داند، همیشه، می&zwnj;توان جماعتی از دانشجویان و نیز مستعمان حرفه&zwnj;ای مؤسسه&zwnj;های آزاد را به چنین کلاس&zwnj;هایی کشاند و افاضات کرد اما گمان نمی&zwnj;کنم کسی از مسئولان آن مؤسسه و مستعمان ریز و درشت از استاد سؤال کرده باشند که برادر عزیز!&zwnj;بسیار عالی! کوزلک را توضیح دادی و ما هم بسیار استفاده کردیم، اما این بحث&zwnj;ها چه دردی را از من -وبیشتر از من از تو استاد تاریخ- درمان می&zwnj;کند؟ و منظور از این اظهار لحیه دربارۀ چیزی که مورد استفادۀ آن معلوم نیست چیست؟ استادی که یک کتاب ابتدایی دربارۀ تاریخ کشور خود ننوشته، چه نیازی به نظریه&zwnj;ای پیشرفته از سنخ بحث&zwnj;های کوزلک یا فوکو دارد که مواد آن&zwnj;ها ربطی به ما و استاد ندارد! وانگی در کشوری که یک دورۀ کامل تاریخ آن وجود ندارد، و اگر دارد از دانشگاهیان آن صادر نشده، نظریه&zwnj;هایی به کلی بیگانه با مواد تاریخ آن کشور به چه کار می&zwnj;آید؟ افزون بر این، از میان نظریه&zwnj;های متفاوت، و در مواردی متعارض میان آن&zwnj;ها، معیار انتخاب یک نظریه و ترجیح آن بر دیگری کدام است؟&raquo; (۱۲۵) &laquo;این&zwnj;ها پرسش&zwnj;هایی نیستند که نظر علاقه&zwnj;مندان نظریه&zwnj;پردازی در تاریخ و علوم انسانی به طور کلی را به خود جلب کرده باشند. دانشگاه مقلد به مرجع تقلید رشتۀ خود اعتماد می&zwnj;کند و نمی&zwnj;پرسد. و چون نمی&zwnj;پرسد، مقلد متفنّن می&zwnj;ماند و با مدهای روز، در زیّ مارکسیستی، فوکویی، دریدایی، لکانی، بدیویی و... در می&zwnj;آید. البته در مواردی که تاریخ&zwnj;نویسی اراده کند که از نظریه&zwnj;پرداز تاریخی تقلید کند، می&zwnj;توان برای چنین تقلیدی توجیهی پیدا کرد، حتی اگر، &zwnj;به عنوان مثال، کوزلکِ خیالیِ او ربطی به صفویان واهی او نداشته باشد، اما اگر کسی بخواهد تاریخ جامعه&zwnj;شناسی را با مناسبات قدرت در تاریخ آن سده&zwnj;ها اشتباه کند و نظریۀ جامعه&zwnj;شناختی هضم&zwnj;نشده&zwnj;ای برای توضیح تاریخ ایران از آغاز دورۀ اسلامی تا یورش مغولان به کار گیرد، این تحقیق او در بهترین حالت با فاجعه پهلو خواهد زد (۱۲۵).</p>
<p>در کنار تفنّن و وسوسۀ نظریه&zwnj;پردازی، &laquo;اقتباس&raquo; نیز به مقوله&zwnj;ای در کتاب&zwnj;سازی ایرانی تبدیل شده که &laquo;می&zwnj;توان آن را قرینۀ بسازوبفروشی در معماری به شمار آورد&raquo;. &laquo;بر حسب معمول فراورده&zwnj;های علمی را می&zwnj;توان به دو گروه بزرگ تألیف و ترجمه تقسیم کرد. اگرچه اصطلاح اقتباس در به&zwnj;عنوان مثال فیلمنامه&zwnj;نویسی می&zwnj;تواند معنایی داشته باشد، اما در مباحث جدی نظری هیچ معنایی ندارد و حاصلی جز مثله&zwnj;کردن اثر دیگران ندارد. من معادلی برای اقتباس، به صورتی که در ایران رواج دارد، در زبان&zwnj;های اروپایی سراغ ندارم و بعید می&zwnj;دانم که در کشوری که نظام علمی بسامانی وجود داشته باشد، تاکنون کسی به اقتباس از یک اثر فلسفی مهم خطر کرده باشد. اقتباس این حس بزرگ را دارد که مقتبس -این کلمه را من برای تمیز اقتباس&zwnj;کننده از مؤلف و مترجم به کار می&zwnj;برم- در قبال نوشتۀ خود از هر مسئولیتی مبرّاست&raquo; (۲۷۵).</p>
<p>به&zwnj;هرحال به دنبال سوءمدیریت&zwnj;های دهه&zwnj;های اخیر، موج&zwnj;های پی&zwnj;درپی تصفیه&zwnj;های استادان منتقد و جاسازی استادانی که از استادی جز حکم اداری ندارند، دانشگاه موجود در علوم انسانی به بن&zwnj;بستی رانده شده (۱۲۸) و دور باطلی ایجاد شده است که اگر بیش از این ادامه پیدا کند، بیم آن می&zwnj;رود که نظام علمی کشور را به اعماق ورطه&zwnj;ای براند که رهایی از آن به&zwnj;آسانی امکان&zwnj;پذیر نباشد (۲۴۷). اگر با آسیب&zwnj;شناسی جدّی دانایان به امور دانشگاه درمانی برای وضع کنونی دانشگاه ایرانی پیدا نشود، بیم آن می&zwnj;رود که روزی برسد -اگر هنوز نرسیده باشد- که اصلاح این نظام علمی جز با بستن درهای دانشگاه ممکن نشود (۱۲۸). متولیان و متصدیان انقلاب فرهنگی در ایران، مانند همۀ کشورهای دیگر، اهل ایدئولوژی (در جهل به ماهیت آن) بودند و نمی&zwnj;توانستند بدانند که ایدئولوژی &laquo;اژدهای خفتۀ از غم بی&zwnj;آلتی افسرده&raquo;&zwnj;است و آنگاه که بیدار شود، نه&zwnj;تنها &laquo;مدرسه&raquo; و دانشگاه که خودِ آنان را نیز می&zwnj;تواند به کام خود بکشد (۵۲). بحران سوءمدیریت&nbsp; که سخت مزمن شده است و بی&zwnj;اعتنایی به منطق علم می&zwnj;تواند دانشگاه را به چنان ژرفایی در این پرتگاه فروغلتاند که بیرون&zwnj;آمدن از آن با امکانات کشور ممکن نباشد (۲۴۷). فقدان نظام علمی، در هر کشوری، یا دست&zwnj;کم سستی ارکان آن، کمترین ضرری که دارد این است که راه را برای نامربوط سخن&zwnj;گفتن هموار می&zwnj;کند و در کشوری مانند ایران نیز می&zwnj;تواند چنان آسیب&zwnj;هایی بر بنیان نهادهای علمی و اجتماعی و سیاسی وارد کند که درمان آن آسیب&zwnj;ها به&zwnj;آسانی ممکن نشود. خصوصاً که در ایران، نهادِ علم جدید نهالی نحیف بیش نیست و به&zwnj;همین&zwnj;دلیل هر ضربه&zwnj;ای که بر آن وارد شود می&zwnj;تواند مهلک باشد و صدمه&zwnj;ای جبران&zwnj;ناپذیر بر بنیان آن وارد کند&nbsp; (۴۱۴تا۴۱۵).</p>
<p>.</p>
<p><strong>مؤخره</strong></p>
<p>کتاب&nbsp;ملاحظات دربارۀ دانشگاه&nbsp;مملؤ از نوشته&zwnj;های انتقادی دربارۀ وجوه مختلف تألیف&zwnj;ها و ترجمه&zwnj;های دانشوران و دانشگاهیان ایرانی است که البته این&zwnj;ها هم نسبتی با دانشگاهِ ایرانی دارند. بعضی از این تألیف&zwnj;ها و ترجمه&zwnj;ها چنان است که جز در اوهام نویسندگانشان وجود ندارد و به&zwnj;تبع چیزهای نادرست بسیاری بر ذهن دانشجویان تحمیل می&zwnj;شود. تا بدان&zwnj;جاکه حتی اگر روزی امکانی برای یادگرفتن پیدا شود، دانشجوی بیچاره باید طیّ سال&zwnj;هایی، زحمت فراموش&zwnj;کردن ترّهات انبارشده در حافظه را بر خود هموار کند (۳۰۰).&nbsp;طباطبایی در فقراتی نیز به فرهنگستان می&zwnj;تازد که چرا نظارتی بر فراورده&zwnj;های علمیِ کشور ندارد:&zwnj; &laquo;یکی از مراجع مهم نظارت فرهنگی در هر کشوری فرهنگستان&zwnj;های آن است که محل گردآمدن اهل ادب و دانش و نخستین وظیفۀ آنان نیز نظارت اعلی بر حسن جریان امور فرهنگ در کشور است. اینکه تاکنون از دو فرهنگستان زبان و علوم با دستگاه عریض و طویل آن&zwnj;ها، هیچ حرکتی در جهت نظارت علمی بر فراورده&zwnj;های فرهنگی صادر نشده نشان از این دارد که ما به&zwnj;درستی نمی&zwnj;دانیم فرهنگستان چیست و چون نمی&zwnj;دانیم چیست نهادهایی تشریفاتی و صوری درست کرده&zwnj;ایم که اعضای آن بخشی از بودجۀ کشور را تلف می&zwnj;کنند و آن نمی&zwnj;کنند که به کار آید&raquo; (۴۲۷). سخنان طباطبایی در پی ایرادهایی می&zwnj;آید که او به وضع نشر در ایران و فارسی&zwnj;ندانی بعضی استادان و فارسی&zwnj;نویسی پرعیب بعضی از آنان می&zwnj;گیرد:</p>
<p>&laquo;کار نشر در این کشور وارد چنان چرخۀ معیوبی شده است که اگر فکر معقولی برای رفع برخی از اشکالات آن نشود، بیم آن می&zwnj;رود که تولید کتاب و عرضۀ کالاهای فرهنگی به خرت&zwnj;وپرت&zwnj;فروشی تبدیل شود&raquo;، اگر در زمینه&zwnj;هایی تاکنون تبدیل نشده باشد. &laquo;مداخلۀ بی&zwnj;رویۀ دولت در کار نشر آسیب&zwnj;های بسیاری بر صنعت نشر وارد کرده و کار به جایی رسیده است که برخی از ناشران و پخش&zwnj;کنندگان کتاب، که مناسبات نزدیکی با وزارت ارشاد داشته&zwnj;اند،&zwnj; به فعالان مایشاء در قلمروی نشر تبدیل شده و برای همه تعیین تکلیف می&zwnj;کنند. رقابت با ناشران و پخش&zwnj;کنندگانی که مناسبات نزدیکی با وزارت ارشاد دارند، اگر کارمند رسمی آن وزارتخانه یا دوست وزیر آن نبوده باشند، برای ناشران یک&zwnj;لاقبا، که برخی نیز کار نشر را بسیار جدّی می&zwnj;گیرند اگر ممتنع نباشد، لاجرم، واردشدن در نبردی نابرابر است که نتیجۀ محتوم آن نیز از پیش معلوم است. نشر کاری خطیر و پرمخاطره است و اینکه کسی سرمایه&zwnj;ای را دست&zwnj;وپا کرده و در کشتی&zwnj;گیری یا وزنه&zwnj;برداری نیز به جایی نرسیده باشد و مغازۀ دونبشی باز و کالایی را عرضه کند که از الزامات تولید آن هیچ سررشته&zwnj;ای ندارد، نشان از آسیب جدّی در حوزۀ فرهنگ کشور دارد و باید گوش&zwnj;هایی به شنیدن آسیب&zwnj;شناسی آن حساس باشد وگرنه بر سر فرهنگ کلی نیز آن خواهد آمد که بر سر حوزه&zwnj;های بسیار دیگری آمده است&raquo; (۳۳۲). اگر ناشری نه خود توان خواندن و ارزیابی کتابی را داشته باشد که به مردم عرضه می&zwnj;کند و نه ویراستاری در اختیار داشته باشد که سروصورتی به یاوه&zwnj;های نویسندگان و مترجمانی بدهد که مانند قارچ&zwnj;هایی از زمین می&zwnj;رویند و گویا علم تولید می&zwnj;کنند، هر روز کلاهی بر سر خوانندگان کتاب خواهد رفت و موجب اتلاف منابع کشور خواهد شد (۳۳۳). در هیچ&zwnj;یک از کشورهایی که میراث و سابقۀ فرهنگی در حد ایران دارند ممکن نیست که ناشران از رأیزنی و دانش گروهی از استادانی که نوشته&zwnj;ها و ترجمه&zwnj;ها را می&zwnj;خوانند و آن&zwnj;ها را ارزیابی می&zwnj;کنند بهره&zwnj;ای نداشته باشند. دلیل این امر واضح است، زیرا اگر ناشری در شرایط رقابت آزاد با عرضۀ یکی دو کتاب بی&zwnj;سروته کلاهی بر سر خوانندگان بگذارد، ناچار خواهد شد پس از اندکی نشر را تعطیل کند و به شغل اصلی خود برگردد. وانگهی در کشوری که نقد جدّی وجود ندارد تا راهنمای خواننده در انتخاب کتاب باشد، وضع نشر همان خواهد بود که هست و اگر به برهانی نیاز باشد می&zwnj;توان شمارگان کتاب&zwnj;های منتشرشده را به عنوان برهان قاطع پیش کشید (۳۳۳).</p>
<p>&laquo;روی دیگر سکّۀ ممیزی سخت&zwnj;گیرانۀ کتاب&zwnj;ها، و دیگر کالاهای فرهنگی،&zwnj; آسان&zwnj;گیری و حتی بی&zwnj;اعتنایی در محتوای علمی آن&zwnj;هاست. در هیچ کشور دیگری، که در بیشتر آن&zwnj;ها هم ممیّزی وجود ندارد، به ناشران اجازه نمی&zwnj;دهند برای پیش&zwnj;بردن جاه&zwnj;طلبی&zwnj;های خود تیشه به ریشۀ زبان ملّی بزنند و هر رطب و یابسی را تحویل جوانانی دهند که به درستی نمی&zwnj;دانند چگونه پول خود را آتش می&zwnj;زنند و وقت خود را تلف می&zwnj;کنند. درواقع در فقدان نقد جدّی و دانشگاهی که باید بتواند از طریق بحث عالمانه نظارت علمی بر تولید فرهنگی کشور داشته باشد، بخش مهمی از آنچه در قلمروی علوم انسانی تولید می&zwnj;شود، جز اتلاف منابع نیست. بسیاری از کتاب&zwnj;های ترجمه یا تألیف&zwnj;شده را می&zwnj;توان با خیال آسوده نخواند و اگر فرصتی دست داد خمیر کرد تا شاید استفادۀ بهتری از آن شود&raquo;&nbsp; (۳۵۳). مشکل این است که کتاب مانند هر فراوردۀ دیگری کالای اقتصادی نیز هست و با اهمیتی که منطق سود اقتصادی پیدا کرده، بخش مهمی از سود به دست کسانی افتاده است که توان مالی دارند، اما هیچ علمی ندارند.&nbsp;طباطبایی مثالی از استادِ فقید دانشگاه تهران، محمدباقر هوشیار می&zwnj;زند: مادامی که او مشغول ترجمۀ چنین گفت زرتشت نیچه بود، مترجم دیگری پیدا شد و برگردان مغلوطی از آن را روانۀ بازار کرد و استاد هوشیار نیز از ترجمۀ کتاب منصرف شد. هوشیار در مقدمه&zwnj;ای بر ترجمۀ ارادۀ معطوف به قدرت نیچه نوشت &laquo;آری جهان از آنِ مردمی است که جرئت دارند و می&zwnj;کنند، نه از آن کسانی که شاید بهتر می&zwnj;دانند اما نمی&zwnj;کنند&raquo;. اینک با گذشت بیش از شش دهه از آن زمان، در قلمرو علم در این کشور در بر همان پاشنه می&zwnj;چرخد و بلکه بدتر (۳۵۳و۳۵۴).</p>
<p>طباطبایی در تقریباً همۀ فصل&zwnj;های کتاب، به ایرادهای اساسی ترجمه&zwnj;ها و تألیف&zwnj;های منتشرشده در حوزۀ علوم انسانی می&zwnj;پردازد. مثلاً در فصل &laquo;خواهشاً نظریه&zwnj;پردازی نکنید&raquo; دکتر طباطبایی از بررسی نوشتۀ مریم کمالی (مؤلف&nbsp;تغییرات اجتماعی ایران از نگاه مورخان پارسی&zwnj;نویس از بلعمی تا جوینی) می&zwnj;آغازد و به استادی می&zwnj;رسد که ادعا می&zwnj;کند چهل&nbsp;سال است که چهار هزار دانشجو تربیت کرده و تحویل کشور داده است اما &laquo;کتاب کانت و هگل او یک جملۀ درست و قابلِ&zwnj;فهم ندارد&raquo; (کریم مجتهدی، مؤلف&nbsp;افکار هگل) و باز آن استادتمام سارق دانشگاه&zwnj;تهرانی را مورد نقد خویش قرار می&zwnj;دهد که &laquo;کانت و هگل درس می&zwnj;دهد و از اخلاق کانت بیچاره همین قدر می&zwnj;داند که بزرگ&zwnj;ترین دروغ قرن دانشگاه مادر را بگوید&raquo;. طباطبایی در فصل بعدی معطوف مؤلف&nbsp;اندیشۀ اجتماعی متفکران مسلمان، نوشتۀ تقی آزاد ارمکی می&zwnj;شود، کسی که به&zwnj;گفتۀ طباطبایی &laquo;حتی فارسی را درست نمی&zwnj;داند، چنان&zwnj;که از دست ویراستار ناشری مانند سروش نیز، که به&zwnj;هرحال امکانات او اندک نیست، کاری ساخته نبوده است تا عبارت مؤلف را سامانی دهد&raquo; (۱۴۸). بعد به ترجمۀ حاتم قادری از&nbsp;فضیلت و سیاست: فلسفۀ سیاسی فارابی،&nbsp;کتابی نگاشتۀ ماریام گالستون می&zwnj;پردازد که &laquo;آیتی در یاوه&zwnj;نویسی است و هیچ صفحه&zwnj;ای از آن نیست که عبارت&zwnj;های بی&zwnj;معنا و انباشته از غلط&zwnj;های بسیار نداشته باشد&raquo; (۱۷۷). طباطبایی می&zwnj;گوید که بااینکه از دو دهه پیش شمار ترجمه&zwnj;های بی&zwnj;سروته در زبان فارسی اندک نیست، &laquo;تا جایی که حافظۀ من یاری می&zwnj;کند تاکنون این همه یاوه در یک کتاب ندیده&zwnj;ام&raquo; (۲۰۴). او در این بخش شماری از اشتباه&zwnj;های اساسی قادری در ترجمۀ کتاب مزبور را برمی&zwnj;شمرد و در آخر فصل می&zwnj;آورد که &laquo;با کمال تأسف، من نیز شرمساری دو ترم تدریس به استاد قادری را داشته&zwnj;ام و به قول شهریار، تا زنده&zwnj;ام همین بس است شرمساریم&raquo; (۲۰۵). در فصل هشتم به نعش بی&zwnj;جانِ جان لاک در دستان غسّالان، یعنی مترجمان آثار او می&zwnj;پردازد و ترجمه&zwnj;های نادقیقشان را نشان می&zwnj;دهد.</p>
<p>در فصل نهم به کتاب&nbsp;افکار هگل&nbsp;کریم مجتهدی، چاپ ۱۳۸۹، می&zwnj;پردازد، کسی که &laquo;در فلسفۀ هگل سخت متفنّن است&raquo; (۲۷۷). درنهایت طباطبایی متعاقب برشمردن شمار قابل&zwnj;توجهی از اشتباه&zwnj;های نویسندۀ افکار هگل نتیجه می&zwnj;گیرد که &laquo;مجتهدی فلسفه نمی&zwnj;داند و با خیالات خود چیزی می&zwnj;خواند که فهمیده&zwnj;های خود را در نفهمیده&zwnj;ها درمی&zwnj;آمیزد و آش شلّه&zwnj;قلمکاری از افکار کانت و هگل می&zwnj;پزد که گرسنه&zwnj;ای را سیر نمی&zwnj;کند، اما می&zwnj;تواند موجب رودل&zwnj;کردن خواننده نیز بشود&raquo; (۲۹۶). بخش&zwnj;هایی از فصل آخر هم به ترجمۀ حسین بشیریه از کتابی دربارۀ هگل (شرح و نقدی بر فلسفۀ اجتماعی و سیاسی هگل، نوشتۀ جان پلامناتز) اختصاص دارد. سپس او در &laquo;دکان دونبش در نشر بومی&raquo; به نقد ترجمۀ فارسی کتاب&nbsp;دموکراسی علیه دولت: مارکس و لحظۀ ماکیاولین&nbsp;(ترجمۀ فؤاد حبیبی و امین کرمی) می&zwnj;پردازد و در مقدمه، مطالبی خواندنی در نقد صنعت نشر ایران می&zwnj;آورد و اشاره&zwnj;هایی به دشواری و گاه ناممکنی برگرداندن ظرافت&zwnj;های فلسفۀ قارّه&zwnj;ای به انگلیسی و به&zwnj;تبع چونان کوبیدن آب در هاون بودنِ فهم فلسفۀ قاره&zwnj;ای از گذر ترجمۀ فارسیِ ترجمۀ انگلیسی متون آن می&zwnj;کند. این دو مترجم کتابی از التوسر با عنوان&nbsp;ماکیاولی و ما&nbsp;را نیز به فارسی برگردانده&zwnj;اند که نقد پاره&zwnj;هایی از آن ترجمه موضوع صفحات آخر کتاب، فصل چهاردهم، است.&nbsp;</p>
<p>فصل خواندنی سیزدهم دربارۀ ترّهاتی است که در درسگفتاری در یکی از &laquo;آکادمی موازی&raquo;های ایرانی با عنوان &laquo;بررسی نظریه&zwnj;های تاریخ ایران&raquo; مطرح شد. طباطبایی می&zwnj;گوید &laquo;به نظر من اشکالی ندارد که کسی به&zwnj;عنوان مثال روزهایی را به نقّالی دربارۀ ابداعات فکری ژیژک تلف کند و جماعتی نیز در پای صحبت او بنشینند، اما آنگاه که مباحث مربوط به اساس و موجودیت کشور می&zwnj;شود نمی&zwnj;توان به مخاطراتی که اظهارنظرهای غیرکارشناسانه می&zwnj;تواند به دنبال داشته باشد بی&zwnj;اعتنا ماند&raquo; (۴۱۵). ماجرا این است که در یکی از &laquo;آکادمی&zwnj;های موازی&raquo; ایرانی، مدرّس چپ&zwnj;مسلک تاریخ&zwnj;ندان یکی از دوره&zwnj;های آن افاضاتی شبیه به این جمله کرد که &laquo;در بخش بزرگی از این دوره اصلاً&zwnj; ایرانی وجود نداشته نه فقط به شکل عینی بلکه حتی در تجربۀ عادّی ملّت&raquo; و اگر &laquo;در قرن پنجم می&zwnj;رفتی در قزوین از کسی می&zwnj;پرسیدی می&zwnj;توانسته بگوید من ایرانی&zwnj;ام؟ یا تصوری از ایران داشته؟&raquo; و در جای دیگری ادامه می&zwnj;دهد که اصلاً ایرانی در کار نبوده که بخواهد تداومی هم داشته باشد. طباطبایی استدلال&zwnj;های متعددی مطرح می&zwnj;کند و نتیجه می&zwnj;گیرد که مردم قزوین نه&zwnj;تنها در سدۀ پنجم بلکه همیشه می&zwnj;دانسته&zwnj;اند که ایرانی هستند اما &laquo;مارکسیست ابتدایی وطنی&raquo; که به&zwnj;عنوان مارکسیست نمی&zwnj;تواند وطنی داشته باشد، نمی&zwnj;داند کجا این همه یاوه می&zwnj;بافد. طباطبایی دربارۀ آن استاد مدرّس می&zwnj;گوید که &laquo;اگر به جای نقالی هذیان&zwnj;های آن اهل فلسفۀ روان&zwnj;پریش اسلونی&nbsp; کمی شعر و تاریخ ایران خوانده بود، حتی به&zwnj;عنوان غیرمورّخ می&zwnj;توانست چیزهایی دربارۀ برخی ظرایف کشور خود بداند&raquo; (۴۲۰). او ادامه می&zwnj;دهد که البته &laquo;اهمیتی ندارد که کسی بتواند هذیان بگوید، همه جا و در همۀ زمان&zwnj;ها چنین مردمانی بوده&zwnj;اند&raquo; اما آنچه جای شگفتی دارد این است که این سخنان در آکادمی موازی، &laquo;به&zwnj;عنوان علم عرضه می&zwnj;شود و جماعتی از حاضران نیز بر خنده&zwnj;های استاد مدرّس بر نادانی خود می&zwnj;خندند&raquo; (۴۲۱). به&zwnj;عبارتی&zwnj;دیگر &laquo;آنچه در چنین یاوه&zwnj;هایی اسفناک است دانش بسیار اندک و پرمدعایی بسیار نیست، بلکه این واقعیت است که سطح دانش در کشور&raquo; چنین سقوطی کرده است (۴۲۵).</p>
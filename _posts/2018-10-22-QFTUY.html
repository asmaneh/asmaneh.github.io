--- 
title: "شناخت ویژگی‌های کالبدی تکایا در گرگان - ۲" 
authors: nazifkar 
types: blog 
featured: false
featureImg: "/assets/img/posts/QFTUY.jfif" 
slug: QFTUY 
gallery: 
- image_path: "/assets/img/posts/QFTUY.jfif" 
  title: "شناخت ویژگی‌های کالبدی تکایا در گرگان - ۲" 
- image_path: "/assets/img/posts/QFTUY-1.jfif" 
  title: "تصویر ۱- مرکز محله نعلبندان نقشه طبقه همکف و اول تکایای نعلبندان (ترسیم: گلشن مقسمی)" 
- image_path: "/assets/img/posts/QFTUY-2.jfif" 
  title: "تصویر ۲- پیرتکیه مرکز محله دوشنبه‌ای" 
- image_path: "/assets/img/posts/QFTUY-3.jfif" 
  title: "تصویر ۳- فضاهای نیمه باز تکایا در گذشته و امروز" 
 
--- 
<p>تکایای گرگان به شکل حجره&zwnj;ها و فضاهای نیمه&zwnj;باز در یک یا دو طبقه، برگرد فضای باز مرکز محله شکل می&zwnj;گرفت. (تصویر ۱)&nbsp;یکی از این تکایا در هر مرکز محله به لحاظ عملکردی و ساختاری با دیگر تکایای متفاوت است. معمولا این تکیه دو طبقه و شامل دو بخش بنام پیرتکیه و گوشواره است. پیرتکیه را در وسط بنا و با ارتفاع دوطبقه می ساختند و گوشواره ها را در دو طرف آن به صورت دو طبقه. با گذشت زمان و افزایش جمعیت در فضای پیرتکیه در بسیاری از تکایای گرگان، کف طبقه اول پیر تکیه ها هم ساخته شد و فضا از حالت یک اتاق مرتفع به دو فضای مجزا در دو طبقه در آمد. تنها پیرتکیه&zwnj;ای که حالت اولیه خود را حفظ کرده پیرتکیه محله دوشنبه&zwnj;ای است. پیرتکیه محلی برای پذیرایی از عموم مردم است اما دیگر تکایای مرکز محله از غرفه&zwnj;هایی تشکیل می&zwnj;شود که هرکدام به خانواده ای خاصی تعلق دارد. راه دسترسی به این غرفه&zwnj;ها برای دو غرفه مجاور مشترک است. با اختصاص غرفه&zwnj;هایی در یک تکیه مشترک به خانواده&zwnj;های متفاوت، خانواده&zwnj;ها در امور مربوط به تکیه مشترک و مراسم عزاداری محرم با هم همکاری می&zwnj;کنند. تمای این فضاها بر روی سکویی به ارتفاع ۸۰ تا ۱۲۰ سانتیمتر قرار دارد که ارتباط دهنده حجره های طبقه همکف است. همچنین از این سکو برای تماشای مراسم در ماه محرم نیز استفاده می شود. در دیگر ایام سال این سکو محلی است برای قرار دادن وسایل فروشنده هایی که در این حجره ها بساط دارند. (تصویر ۲)</p>
<p>اتاق های طبقه دوم برخی از تکایا به دلیل اعتدال هوا در گرگان به صورت نیمه&zwnj;باز ساخته می&zwnj;شد که با تغییر کاربری تکایا در ایام دیگر سال به فضاهای تجاری، این فضاها عموماً به فضای بسته تغییر ماهیت داد. (تصویر ۳)&nbsp;</p>
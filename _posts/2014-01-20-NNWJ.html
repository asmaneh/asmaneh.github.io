--- 
title: "جستجوی مقوله‌های معماری برهۀ گذار (از دورۀ ساسانیان به دوران اسلامی) با تکیه بر مقولۀ آبادانی| مطهره دانایی‌فر" 
authors: asmaneh 
types: research 
featured: false
slug: NNWJ 
--- 
<p>در هر روزگار، انسان&zwnj;ها دربارۀ معماری سخن می&zwnj;گویند. اینکه در هر روزگار، چه چیزهایی در دایرۀ شمول معماری است و چه نیست از روی همین سخنان تصریحی یا تلویحی-یا مجموعۀ مقوله&zwnj;ها- معلوم می&zwnj;شود. پس یکی از راه&zwnj;های شناخت معماری در هر برهه از زمان در هر سرزمین شناختن مقوله&zwnj;های معماری در آن است. برهۀ گذار از دورۀ ساسانیان به دوران اسلامی شامل یکی از مهمترین وقایع تاریخ ایران یعنی ورود اسلام به ایران است. یافتن و فهم مقوله&zwnj;های معماری در این برهه تصویری اجمالی از برخی جنبه&zwnj;های معماری آن روزگار به دست می&zwnj;دهد که زمینه را برای فهم تأثیر این واقعه بر معماری فراهم می&zwnj;کند.&nbsp;</p>
<p>در این تحقیق، مطهره دانایی&zwnj;فر، به شناخت آبادانی به منزلۀ کلان&zwnj;ترین مقولۀ معماری در برهۀ گذار از دورۀ ساسانیان به دوران اسلامی می&zwnj;پردازد. بدین منظور می&zwnj;کوشد، از سخنان مکتوب و متون به جا مانده از مردم آن روزگار بهره گیرد. این تحقیق پنج فصل دارد. در فصل اول،&laquo;شهر&raquo;، آبادی و شهر به منزلۀ مصداقی از آبادانی بررسی می&zwnj;شود. در فصل دوم،&laquo;مهندس&raquo;، اسباب تحقق آبادانی در زمین به دست&nbsp; عاملان آن، مهندسان،&nbsp; را معرفی می&zwnj;کند.&nbsp; در فصل سوم،&laquo;واژۀ آبادانی&raquo;،&nbsp; این مفهوم را از حیث لفظی بررسی می&zwnj;کند. در فصل چهارم،&laquo;چیستی آبادانی&raquo;، با بررسی عمیق&zwnj;تر آبادانی و تأمل در پیوند این مقوله با سایر موضوعات به مفهوم و چیستی آن دست می&zwnj;یابد. در فصل پنجم،&laquo;گذار در مقوله&zwnj;ها&raquo;، دربارۀ اثر این گذار در مقوله&zwnj;های معماری با قرائت چندی از آنها درسیاق تحولات&nbsp; این برهه بحث می&zwnj;کند.</p>
<p><strong>مطهره دانایی&zwnj;فر.&laquo;جستجوی مقوله&zwnj;های معماری برهۀ گذار (از دورۀ ساسانیان به دوران اسلامی) با تکیه بر مقولۀ آبادانی&raquo;.پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر مهرداد قیومی بیدهندی. تهران: دانشگاه شهید بهشتی، دی۱۳۹۲.</strong></p>
--- 
title: "به یاد استاد" 
authors: taki.neda 
types: blog 
tags: استاد عباس مجاور,عباس مجاور,یزد,گرۀ چوبی,هنر ایرانی,معماری,معماری ایران,تاریخ هنر,تاریخ معماری,مطالعات معماری ایران,آسمانه,ندا تاکی,اره کشی,قرقره کردن,پرگاری کردن,پالونه کردن,ارسی,چوب 
featured: false
featureImg: "/assets/img/posts/xNBGR.jpg" 
slug: xNBGR 
gallery: 
- image_path: "/assets/img/posts/xNBGR.jpg" 
  title: "به یاد استاد" 
- image_path: "/assets/img/posts/xNBGR-1.jpg" 
  title: "" 
- image_path: "/assets/img/posts/xNBGR-2.jpg" 
  title: "" 
- image_path: "/assets/img/posts/xNBGR-3.jpg" 
  title: "" 
 
excerpt: "به نظر من ساختن یک ارسی پر نقش و نگار نوعی ریاضت است! اما نه ریاضت به معنای عام آن! بلکه به معنای خاص آن یعنی ورزش کردن!  ورزش روح و روان." 
--- 
<p style="text-align: center;">&nbsp;اعیان همه شیشه های گوناگون بود<br />&nbsp;<br />کافتاد در او پرتو خورشید وجود<br />&nbsp;<br />هر شیشه که سرخ بود یا زرد و کبود<br />&nbsp;<br />خورشید در او، به آنچه او بود نمود</p>
<p>&nbsp;</p>
<p>به نظر من ساختن یک ارسی پر نقش و نگار نوعی ریاضت است! اما نه ریاضت به معنای عام آن! بلکه به معنای خاص آن یعنی ورزش کردن! &nbsp;ورزش روح و روان.<br />&nbsp;<br />برای آشنایی با اینگونه هنرها باید در کارگاه زیر دست استاد کار کرد و اصطلاحات و فنون را آموخت. در این مجال سعی دارم اصطلاحاتی را که حدود یازده سال پیش در کارگاه چوب استاد عباس مجاور آموختم برای شما بیاورم. در این دوره من به همراه دوستم با شوق کوچه پس کوچه&zwnj;های پشت مسجد جامع یزد را طی می&zwnj;کردیم تا به کارگاه برسیم و به آموختن هنر گره چوبی بپردازیم. یاد و خاطره استاد هرجا که هستند گرامی باد.<br />&nbsp;<br />&nbsp;اره کشی :<br />&nbsp;<br />بعضی وقتها وقتی قطعات جا می گیرند خطای جزئی نیز وجود دارد که برای اصلاح آنها دیگر لزومی به در آوردن آنها نیست و نجار در این مواقع اره&zwnj;کشی می&zwnj;کند یعنی هر گونه کج بودن، بزرگ بودن و یا هر مشکل اندک قابل جبران را از رو یا زیر با اره کردن جزئی قسمت مشکل دار حل می&zwnj;کنند بدون اینکه قطعه ها را جدا کنند. در انتها سطح روی گره (سطحی که نما دارد) را برای پاک شدن علامت&zwnj;ها و جای مداد و علامت&zwnj;ها تراش داده و قسمت&zwnj;هایی را که نیاز است بتونه می&zwnj;کنند.&nbsp;<br />&nbsp;<br />&nbsp;قرقره کردن :<br />&nbsp;<br />در مواردی که نتوان از اتصال فاق و زبانه استفاده کرد، این روش را بکار می&zwnj;گیرند. قرقره یک قطعه اضافه است، که برای اتصال قطعات از آن استفاده می&zwnj;شود. مثلاً در گوشه&zwnj;ها قرقره به عنوان تکیه&zwnj;گاه سوم، آلت&zwnj;ها را به هم متصل می&zwnj;کند و ضخامت قرقره با ضخامت فاق آلت&zwnj;ها برابر است. در بریدن چوب باید در نظر گرفت که همواره عمود بر بافت چوب اره کنیم با این کار قطعه بدست آمده براحتی نمی&zwnj;شکند و مقاومت زیادی خواهد داشت. در وسط گره هم برای مقاومت بیشتر و اتصال قطعات بجای زبانه از قرقره استفاده می&zwnj;کنیم. در اتصال به روش قرقره برای بریدن قالب و قطعات اگر اندازه چوب را بیشتر بگیریم یعنی از دو طرف جای کافی داشته باشد ایرادی پیش نمی&zwnj;آید چون قطعه بزرگتر اصلاح پذیر است. اما اگر کوچکتر باشد راهی برای اصلاح نمی&zwnj;ماند .(شکل۱)<br />&nbsp;<br />پرگاری کردن:<br />&nbsp;<br />خطاهای چشمی&nbsp; همواره در کار هست و کار ساخته شده به دقت آنچه ترسیم&nbsp; می&zwnj;شود در نمی&zwnj;آید. مثلاً گاهی جای سوراخ&zwnj;های ایجاد شده در آلت&zwnj;های اصلی برای قرار دادن آلت های فرعی دقیق نیست و باید جای قرارگیری دقیق آلت&zwnj;های فرعی را مشخص کنیم . در اصطلاح به این کار &laquo;پرگاری کردن&raquo; گویند.<br />&nbsp;<br />از روی شکل ترسیم شده، فاصله یک رأس اصلی تا سر یکی از آلت های فرعی با پرگار اندازه گیری و این اندازه در تمام گوشه&zwnj;های کار پیاده می&zwnj;شود. که این سبب دقت در کار است، به عبارتی با پرگاری کردن محل صحیح قرار گرفتن آلت&zwnj;های فرعی، برای رسیدن به یک هندسه منظم مشخص می&zwnj;شود.<br />&nbsp;<br />روی کار باید سیر و زیر کار باید گُشنه باشد:<br />&nbsp;<br />این اصطلاحی بود که استاد مدام آن را تکرار می کرد، نوع اره کردن و بریدن در کار مهم است. در سمتی که گره دیده می&zwnj;شود (نمای گره) برای زیبایی لبه ها کاملا به هم می&zwnj;چسبند یعنی سیر است. برای این کار سطح رویی آلت را تا زبانه به اندازه یک مو خارج از مرز کشیده شده اره می&zwnj;کنیم اما سطح زیر گره از سمت پشت از روی خط بریده می&zwnj;شود، همیشه اره را به سمت داخل و متمایل می&zwnj;گیریم. به عبارتی به سمت داخل می&zwnj;بریم، به&zwnj;طوری&zwnj;که لبه&zwnj;های بیرونی جلوآمدگی بیشتری دارند. این کار جا رفتن و&nbsp; قرار گرفتن قطعه را راحت&zwnj;تر می&zwnj;کند.(شکل ۲)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br />&nbsp;<br />پالونه کردن:<br />&nbsp;<br />مواردی پیش می آید که زبانه آلت با جای سوراخ کاملاً مطابقت ندارد. یعنی اگر قطعه دقیقاً در جای خود بخواهد قرار بگیرد سوراخ باید کمی جابجا یا بزرگتر &zwnj;شود، چون این کار امکان ندارد و ما آلت&zwnj;های اصلی را دیگر جا داده&zwnj;ایم می&zwnj;توانیم زبانه آلت را اصلاح کنیم. یعنی کمی گوشه ای از آن را می بریم تا براحتی در سوراخ جا گیرد . به این کار پالونه کردن آلت می&zwnj;گویند.<br />&nbsp;</p>
<p><br />&nbsp;برگرفته از مقالۀ &laquo; آشنایی با هنر گره چوبی&raquo; ارایه شده در همایش احیای هنرهای از یاد رفته فرهنگستان هنر(1386)</p>
--- 
title: "معماری زندگی خصوصی، خانه‌ها و ذهنیت‌ها (۳)" 
authors: msoltani 
types: blog 
tags: معماری خانه,خانه,مطالعات معماری ایران,آسمانه,تاریخ معماری,مهدی سلطانی 
featured: false
slug: N2QBd 
excerpt: "حداقل تا اوایل قرن هفدهم در خانه‌های عامه‌ی مردم‌ و حتی بعضی از خانه‌های اشرافی، تمایز روشنی میان فضاهای مختلف خانه، که در ذهنیت امروزی، نیازمند حریم و استقلال‌اند و فضاهای پررفت و آمد و عمومی وجود نداشت. در واقع زندگی در این خانه‌ها در برابر چشم دیگران رخ می‌داد؛ بر این اساس بی‌قیدی جنسی و اخلاقی زیادی وجود داشت؛ علاوه بر آن ساختمان مسکن می‌توانست هم خانه و هم محل کار باشد." 
--- 
<div>
<div>
<p style="text-align: justify;">حداقل تا اوایل قرن هفدهم در خانه&zwnj;های عامه&zwnj;ی مردم&zwnj; و حتی بعضی از خانه&zwnj;های اشرافی، تمایز روشنی میان فضاهای مختلف خانه، که در ذهنیت امروزی، نیازمند حریم و استقلال&zwnj;اند و فضاهای پررفت و آمد و عمومی وجود نداشت. در واقع زندگی در این خانه&zwnj;ها در برابر چشم دیگران رخ می&zwnj;داد؛ بر این اساس بی&zwnj;قیدی جنسی و اخلاقی زیادی وجود داشت؛ علاوه بر آن ساختمان مسکن می&zwnj;توانست هم خانه و هم محل کار باشد. گروه ساکن در خانه ممکن بود شامل افراد خانواده، خدمتکاران و کارکنانی باشد که زندگی روزانه&zwnj;ی یکسانی را به اشتراک می&zwnj;گذاشتند. بنابراین ممکن بود یک فضا هم به عنوان آشپزخانه و هم محل غذاخوری و اتاق خواب برای همه اعضای یک خانه عمل کند. فرنان برودل بر این موضوع تاکید کرده است که تعاریف فضاهای خصوصی و همچنین تعریف تجمل&zwnj;گرایی در این دوران با تعاریف و مفروضات امروزه ما در طراحی خانه&zwnj;ها، بسیار متفاوت بوده است. این موضوع علاوه بر پلان&zwnj;ها و گراورها با مراجعه به متون تاریخی نیز تایید می&zwnj;شود. فیلیپ آریس این شیوه روابط درونی گذشته را به شرح زیر بیان می&zwnj;کند : &laquo;در واقع تا انتهای قرن هفدهم هیچ&zwnj;کس تنها نبود. تراکم مردم در فضاهای مختلف و کارهای پرسروصدا و ازدحام فضایی آنقدر زیاد بود که یک نفر فقط با حبس کردن خود در یک فضای تنگ و تاریک مانند یک کوره می&zwnj;توانست تنها باشد. روابط بین جفت&zwnj;ها، روابط افراد از یک طبقه و یا طبقات دیگر، روابط بین اربابان و نوکرانشان در کنار هم و به صورت درهم&zwnj;آمیخته در جریان بود؛ به شکلی که انسان را برای یک روز یا حتی یک ساعت تنها نمی&zwnj;گذاشت.&raquo;<br />حریم خصوصی و نیاز به فضای محرمانه که جایگاهی ویژه در زندگی امروزه ما دارد، آن زمان بی&zwnj;ارزش و بی&zwnj;معنی بود و کسی که چنین خواسته&zwnj;ای داشت با شگفتی اطرافیان روبرو می&zwnj;شد. مرزهای میان حریم&zwnj;های خصوصی و عمومی مبهم بود و آنچه امروز بی&zwnj;قیدی و بی&zwnj;نظمی خوانده می&zwnj;شود و همچنین آمیختگی جنسیت&zwnj;ها و نسل&zwnj;ها مشهود و آشکار بود. در فضاهای خانگی امکان فعالیت&zwnj;های گوناگون و متنوع وجود داشت و معیاری برای سنجش مناسب بودن فعالیت&not;های خصوصی و عمومی وجود نداشت. برای مثال در یک صحنه نقاشی شاهد آن هستیم که یک خانم خوابیده است و 20 نفر دیگر از خانواده و انسانهایی که لباسشان نشان می&zwnj;دهد که خدمتکار هستند به کارهای مختلف مشغول&zwnj;اند. مبلمان معمولی و ثابتی وجود داشته و تخت خواب با ستونهایی از فضا جدا می&zwnj;شد.بی&zwnj;قیدی جنسی رایج در داخل خانه، البته در جاهای دیگر تایید نمی&zwnj;شد و ممنوع بود. برای مثال تماس بدنی به شدت ممنوع بود و به طور مداوم بر این ممنوعیت توسط نهادهای مذهبی تاکید می&zwnj;شد و همچنین ارتباطات جنسی با محارم مجازات مرگ را در پی داشت.<br />نوکرانی که همیشه در صحنه&zwnj;های خانگی حاضر بودند، به ندرت توسط اشرافیون به عنوان کسانی که روح دارند ادراک می&zwnj;شدند. با توسعه&zwnj;ی ابزارهای فضایی که با ذهنیت تغییر یافته و انواع تعاملات فردی در جامعه تطابق می&zwnj;یافتند و پدید آمدن فهم از فرد و شخص و موقعیت&zwnj;اش در گروه اجتماعی شرایط ذکر شده تا حدودی تغییر کرد. گراورهای نیمه&zwnj;ی دوم قرن هجدهم، نه تنها از تغییر شکل مکانها، بلکه از تغییر در ذهنیات و احساسات، شیوه&zwnj;های ارتباطات اجتماعی و آداب و رسوم خانوادگی خبر می&zwnj;دهد. البته اتاقهایی با کاربردهای چندگانه همچنان وجود داشته است. فرودبرگ سیگموند که نقاشی&zwnj;های بسیاری از فضاهای داخلی خانه&zwnj;های اشرافی و حتی خانه&zwnj;های روستایی ترسیم کرده است، در یکی از نقاشی&zwnj;هایش نشان داده است که در یک خانواده&zwnj;ی با نشاط در میان کشاورزان فقیر، اتاق هم به صورت اتاق خواب، هم غذاخوری و هم آشپزخانه عمل می&zwnj;کند. جین باپتیسته مالت، از طریق رجوع به جهان گذشته تصویر یک اتاق معمول در یک خانه&zwnj;ی روستایی را به همراه خانواده&zwnj;ی داخل آن به طرزی واقع&zwnj;بینانه ترسیم کرده است. یک زن جوان از کودکان پرستاری می&zwnj;کند، در حالی که دیگری کهنه&zwnj;ها را روی یک منقل خشک می&zwnj;کند و دختر جوان دوکی می&zwnj;پیچد و مرد مسنی گویی کودکان را نصیحت می&zwnj;کند. راه&zwnj;پله&zwnj;ای به یک نیم طبقه می&zwnj;رسد که تخت&zwnj;ها در آن قرار گرفته&zwnj;اند و پتوها از میله&zwnj;های آن آویزان&zwnj;اند. به نظر می&zwnj;رسد که دیگ سوپی در حال پختن در شومینه معلق است. آرامش و خوشحالی خانگی میز غذا را فراگرفته است. این تصویر نشان داده است که چگونه بسیاری از فعالیت&zwnj;های یک زندگی روستایی در اواخر قرن ۱۸ درون یک اتاق رخ می&zwnj;داده است. بیشتر نقاشی&zwnj;ها و گراورهای این دوران، بر تعداد افراد زیاد در صحنه&zwnj;ها صحه می&zwnj;گذارند. اتاقهای نشمین بسیار شلوغ&zwnj;اند. این تصاویر در کنار متون ادبی و همچنین کارهای مورخان این دوران نشان می&zwnj;دهد که در آن زمان گروه بر فرد مسلط بوده است.</p>
<p style="text-align: justify;">&nbsp;</p>
</div>
</div>
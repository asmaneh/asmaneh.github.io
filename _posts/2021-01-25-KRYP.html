--- 
title: "شهرها و اسلام‌گرایی‌ها: در باب سیاست و تولیدِ محیط مصنوع| بولنت بتومن (و.)" 
authors: asmaneh 
types: bap 
categories: book 
tags: پاملا کریمی,صبا مدنی,شهرها و اسلام‌گرایی‌ها,بولنت بتومن,معماری و اسلام,حسینیه ارشاد 
featured: false
featureImg: "/assets/img/posts/KRYP.jpg" 
slug: KRYP 
gallery: 
- image_path: "/assets/img/posts/KRYP.jpg" 
  title: "شهرها و اسلام‌گرایی‌ها: در باب سیاست و تولیدِ محیط مصنوع| بولنت بتومن (و.)" 
 
--- 
<p>در این کتاب، از طریق تحلیل رابطۀ میان اسلام&zwnj;گرایی و محیط مصنوع، بر وجهی خاص از پیوند میان سیاست و اسلام نور افکنده شده است. رابطۀ میان اسلام و سیاست همواره بحث&zwnj;برانگیز بوده؛ هر چند هرگز به اندازۀ زمان نوشتنِ کتاب محل بحث نبوده است. در این مجموعۀ جدید، هدفْ بررسیِ تعامل&zwnj;های میان اسلام&zwnj;گرایی و محیط مصنوع از طریق موضوعاتی از قبیل موارد زیر است:</p>
<p>&nbsp; - معاوضه&zwnj;های فضایی میان ملت و اسلام در تعریفِ هویت ملی؛</p>
<p>&nbsp; - فضاهای روزمره و پدیدآییِ قلمروهای اسلامی</p>
<p>&nbsp; - نقش اسلام در ایجاد (یا بازسازی) ایدئولوژی حکومتی از طریق معماری و طراحی شهری</p>
<p>&nbsp; - تأثیر جهانی شدن و پیوندهای فراملی بر مظاهر فضایی اسلام</p>
<p>&nbsp; - مبادلات فراملیِ معماری از طریق اسلامِ جهانی</p>
<p>این موضوعات در این کتاب، با کمک نمونه&zwnj;هایی بسط یافته که در آن نقش محیط مصنوع و قلمروی شهری، به منزلۀ واسطی مهم در ساختنِ سیاست اسلام&zwnj;گرایانه تحلیل می&zwnj;شود. نمونه&zwnj;ها شامل مظاهری در کشورهای با اکثریت مسلمان است؛ از جمله کشورهایی که در آن اسلامْ قلب ایدئولوژی حکومت بوده (پاکستان و برونئی)، کشورهایی با پایگاه&zwnj;های اسلام&zwnj;گرایانۀ تأثیرگذار (ایران پیش از انقلاب و اندونزی)، کشورهایی که همگام با مبادلات جهانی با اسلام شناخته می&zwnj;شوند (امارات متحدۀ عربی، قزاقستان، ترکیه) و کشورهایی که در آن اسلام مرجعی مهم است که از سوی عاملان سیاسی به کار گرفته می&zwnj;شود (الجزایر و لبنان).</p>
<p>این کتاب به کارِ دانشجویان و دانشورانِ معماری، مطالعات شهری، مطالعات فرهنگی می&zwnj;آید و هم&zwnj;چنین کسانی که علاقمند به جنبه&zwnj;های اجتماعی و سیاسیِ محیط مصنوع&zwnj;اند.</p>
<p>فصل ۷ کتاب با عنوان &laquo;یادمان یک جنبش اسلام&zwnj;گرایانۀ دیگرگونه: حسینیۀ ارشاد و میراث آن&raquo; نوشتۀ پاملا کریمی و صبا مدنی است. در این فصل نویسندگان حسینیۀ ارشد را در قامت مؤسسۀ مذهبی آلترناتیوی تحلیل کرده&zwnj;اند که در سال&zwnj;های منتهی به انقلاب ایران در سال ۱۳۵۷ محل فعالیت&zwnj;های هنری و فرهنگی ضدرژیم پهلوی بود. نویسندگان نشان می&zwnj;هند که روح مقاومتی که وجه ممیزۀ حسینیۀ ارشاد بوده است به&zwnj;طور مداوم و به طرق متنوع از سوی کاربرانش بازتولید شده است، از جمله در موج&zwnj;های مختلف اعتراضی در دهه&zwnj;ها اخیر در تهران.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>اطلاعات بیشتر:</p>
<p dir="ltr" style="text-align: left;"><a href="https://www.routledge.com/Cities-and-Islamisms-On-the-Politics-and-Production-of-the-Built-Environment/Batuman/p/book/9780367332006">https://www.routledge.com/Cities-and-Islamisms-On-the-Politics-and-Production-of-the-Built-Environment/Batuman/p/book/9780367332006</a></p>
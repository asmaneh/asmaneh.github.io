--- 
title: "آرنای لوتسیا، نشانی از ویکتور هوگو بر پاریس: وجوه فراموش‌شده‌ای از هوگو (۱)" 
authors: مهسا پور‌احمد 
types: blog 
tags: آرنای لوتسیا,ویکتور هوگو,پاریس,شهر,تاریخ شهر,آسمانه,مطالعات معماری ایران,مهسا پور‌احمد 
featured: false
featureImg: "/assets/img/posts/Eki4T.jpg" 
slug: Eki4T 
gallery: 
- image_path: "/assets/img/posts/Eki4T.jpg" 
  title: "آرنای لوتسیا، نشانی از ویکتور هوگو بر پاریس: وجوه فراموش‌شده‌ای از هوگو (۱)" 
- image_path: "/assets/img/posts/Eki4T-1.jpg" 
  title: "نقاط آبی‌رنگ محدوده‌ی سکونت‌گاه‌های هوگو پیش از تبعید وی از فرانسه (پیش از سال ۱۸۵۱) است و نقاط قرمزرنگ نشان‌دهنده‌ی محدوده‌ی سکونت‌گاه‌ها و فضاهای مرتبط با هوگو پس از بازگشت به وطنش (پس از سال ۱۸۷۰). سکونت‌گاه‌های هوگو از کودکی تا کهن‌سالی به ترتیب شماره‌گذاری شده است. شماره‌ی ۱۱ امروزه خانه‌موزه‌ی هوگوست. شماره‌‌ی ۱۶ خیابان هوگوست و شماره‌ی ۱۷ هم میدان کونکورد، مقر مجسمه‌ی استراسبورگ. محدوده‌ی زردرنگ کارتیه‌ لتن است و محدوده‌ی کنارش کارتیه سن ژرمن دپره که در «ساحل چپ» (جنوب رود سن) قرار گرفته‌اند. نقاط مسکونی هوگو بر اساس توصیفات موریس در کتاب The Paris Of The Novelists بر نقشه‌ی سال ۱۸۸۹ به دست نگارنده مشخص شده است. مأخذ نقشه: Gallica Digital Library. با تصرف نگارنده " 
- image_path: "/assets/img/posts/Eki4T-2.jpg" 
  title: "آرنای پاریس در وضعیت امروزش" 
- image_path: "/assets/img/posts/Eki4T-3.jpg" 
  title: "مجسمه‌ی هوگو، اثر اگوست رودن، ابتدای خیابان هوگو" 
- image_path: "/assets/img/posts/Eki4T-4.jpg" 
  title: "نمایی از فضای داخلی خانه‌موزه‌ی هوگو" 
- image_path: "/assets/img/posts/Eki4T-5.jpg" 
  title: "مجسمه‌ی استراسبورگ، اثر جیمز پرادیه، میدان کونکورد" 
- image_path: "/assets/img/posts/Eki4T-6.jpg" 
  title: "آرنای پاریس در کارتیه لتن مأخذ نقشه: Gallica Digital Library. با تصرف نگارنده." 
 
excerpt: "۲۲ مه سالگرد درگذشت ویکتور هوگو بود. ویکتور هوگویی که شاید برای خیلی از ما رمان‌نویسی قهار باشد. حال آنکه رمان‌نویسیِ صرف را شاید بتوان آخرین دغدغه‌ی او در حوزه‌ی نویسندگی دانست. زمانی که هوگو در مه ۱۸۸۵ از دنیا رفت و روزنامه‌نگاران دست به قلم شدند تا در مدحش بنویسند، نمی‌دانستند از کجا شروع کنند. چگونه می‌شد دغدغه‌های فردی و مدنی هوگویی را که قهرمان ملی می‌دانستند در چند جمله یا پاراگراف خلاصه کنند؟ باید از کجا شروع می‌کردند؟" 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">آرنای لوتسیا، نشانی از ویکتور هوگو بر پاریس: وجوه فراموش&zwnj;شده&zwnj;ای از هوگو (۱)</span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> مهسا پوراحمد ۲۲ مه سالگرد درگذشت ویکتور هوگو بود. ویکتور هوگویی که شاید برای خیلی از ما رمان&zwnj;نویسی قهار باشد. حال آنکه رمان&zwnj;نویسیِ صرف را شاید بتوان آخرین دغدغه&zwnj;ی او در حوزه&zwnj;ی نویسندگی دانست. زمانی که هوگو در مه ۱۸۸۵ از دنیا رفت و روزنامه&zwnj;نگاران دست به قلم شدند تا در مدحش بنویسند، نمی&zwnj;دانستند از کجا شروع کنند. چگونه می&zwnj;شد دغدغه&zwnj;های فردی و مدنی هوگویی را که قهرمان ملی می&zwnj;دانستند در چند جمله یا پاراگراف خلاصه کنند؟ باید از کجا شروع می&zwnj;کردند؟ گزارشی از مراسم خاک&zwnj;سپاری&zwnj;اش؟ ذکر اسامی و احوال نوادگانش؟ بازگو کردن احساسات مردم و هوادارانش؟ و بعد چه؟ از همه&zwnj;ی اینها نوشتند و منتشر کردند. اما در این میان نشریاتی هم بودند که با پرهیز از زیاده&zwnj;روی و البته با پرهیز از دست به عصا بودن، تلاش کردند شخصیت هوگو را ذیل چند دسته معرفی کنند: سخنور، سیاست&zwnj;مدار، تاریخ&zwnj;نگار، رمان&zwnj;نویس، شاعر، رساله&zwnj;نویسِ اجتماعی ـ سیاسی، و نمایش&zwnj;نامه&zwnj;نویس.[۱] سپس پررنگ&zwnj;ترین آثار هوگو در هر بخش را نوشتند تا عمده&zwnj;ی فعالیت&zwnj;ها و دغدغه&zwnj;های هوگو در زندگی را بازگو کرده باشند. این معرفی&zwnj;ها شاید در ظاهر کامل&zwnj;ترین متونی بودند که درباره&zwnj;ی هوگو نوشته شد. با این حال باز هم وجوهی از هوگو را در سایه رها کرده بودند. شاید بهتر بود در این دسته&zwnj;بندی&zwnj;ها تجدید نظری می&zwnj;شد؛ مثلاً نمی&zwnj;توان تاریخ&zwnj;نگاری و سیاست&zwnj;مداری را از اشعار، رمان&zwnj;ها و نمایش&zwnj;نامه&zwnj;های هوگو جدا کرد. نمی&zwnj;شود گفت هوگو در بازه&zwnj;ای فقط سیاست&zwnj;مدار بود، در بازه&zwnj;ای فقط تاریخ&zwnj;نگار و در بازه&zwnj;ای دیگر هم فقط رمان&zwnj;نویس و شاعر. هوگو می&zwnj;نوشت و می&zwnj;سرایید تا از حقایق سیاسی و اجتماعی عصر خود، نادیده&zwnj;انگاری تاریخ، و مصائب ناشی&zwnj;شده از آنها بگوید؛ با جزئیات دقیق هم بگوید. اگر آثارش را مطالعه کرده باشید، می&zwnj;دانید که او در جای&zwnj;جای آثار داستانی&zwnj;اش دنبال بهانه&zwnj;ای است تا هوگویی مفسر و مورخ را با تحلیل&zwnj;های فردی خود نشانتان بدهد. بی&zwnj;محابا، مستقیم یا غیر مستقیم، از داستان جدا می&zwnj;شود و به تحلیل مسئله&zwnj;ای سیاسی یا مذهبی یا فرهنگی، یا شرح مفصل یک واقعه&zwnj;ی تاریخی می&zwnj;پردازد و باز به داستان باز می&zwnj;گردد. حتی داستان&zwnj;ها و شخصیت&zwnj;پردازی&zwnj;هایش غالباً متکی است بر اسناد تاریخی و واقعیت جامعه&zwnj;ی فرانسه.[۲] این نوشته قرار است تا ضمن شرح جامع&zwnj;تری از این موضوع، از هوگوی دیگری نیز رونمایی کند؛ هوگویی که فقط تاریخ نمی&zwnj;خواند، بلکه بر کالبد تاریخی شهر نیز تأثیر می&zwnj;گذاشت. این هوگو را نه می&zwnj;توان در خانه&zwnj;موزه&zwnj;&zwnj;اش که نمایشگاهی از عتیقه&zwnj;جاتِ جمع&zwnj;آوری&zwnj;شده&zwnj; و آثار ادبی و هنری&zwnj;اش است[۳] یافت، نه در خیابان &laquo;هوگو&raquo; که در ابتدایش مجسمه&zwnj;&zwnj;ای از هوگو به چشم می&zwnj;خورد، نه در میدان کونکورد که مدل مجسمه&zwnj;ی استراسبورگش ژولیت دروئه، هنرپیشه و معشوقه&zwnj;ی هوگوست.[۴] مهم&zwnj;ترین اثر این هوگوی تازه در شهر را می&zwnj;توان این روزها در پشت خیابان مونژ [۵] یافت. مقابل چشم نیست و برای گردشگرانی که به قصد بازدید از ایفل و لوور و شانزالیزه به پاریس می&zwnj;آیند جذابیتی ندارد. از یکی از وسیع&zwnj;ترین ساخته&zwnj;های رومی&zwnj;ها، یعنی آرنای رومی پاریس (لوتسیا) سخن می&zwnj;گویم که هوگو در پایان عمر، به آن زندگی دوباره&zwnj;&zwnj;ای در شهر داد و روی دیگر شخصیت خود، یعنی احیاگر یادگارهای باستانی شهر را نشانمان داد؛ همان رویی که غالباً در معرفی او غایب مانده است. </span><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">هوگو و دغدغه&zwnj;ی تاریخ</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> یکی از آشکارترین دغدغه&zwnj;های هوگو تاریخ بود. بیان آنچه گذشته و دیگر نیست. ریشه&zwnj;ی این تاریخ&zwnj;دوستی را می&zwnj;توان در کودکی هوگو جست. بخشی از کودکی هوگو در مدرسه&zwnj;ی اشراف&zwnj;زادگان مادرید گذشت؛ چون پدرش از ژنرال&zwnj;های ارتش ناپلئون و مادرش از حامیان خاندان اشرافی بوربن بود. مدرسه&zwnj;ای که احتمالاً کتابخانه&zwnj;ای غنی برای دانش&zwnj;آموزانش فراهم می&zwnj;کرد. پس از بازگشت به پاریس، مطالعه&zwnj;ی دایرة&zwnj;المعارف&zwnj;ها، تاریخ&zwnj;نامه&zwnj;ها و نوشته&zwnj;های جهانگردان توجه هوگوی نوجوان را در کنار مطالعه&zwnj;ی دیگر آثار جلب کرد. هم&zwnj;راستا با درگیری با تاریخ، به واسطه&zwnj;ی منصب پدر و جایگاه اجتماعی مادرش، از عالم سیاست نیز دور نبود. از همان نوجوانی به جبهه&zwnj;گیری سیاسی در اشعار و نوشته&zwnj;هایش پرداخت و توانست تا پیش از بیست&zwnj;سالگی، علاوه بر اخذ جوایز ادبی، در راه&zwnj;اندازی و اداره&zwnj;ی چند نشریه نقشی ایفا، و در آن سن&zwnj;وسال با ادبای سیاست&zwnj;مداری چون لامارتین رفاقت کند و پیوندی میان سیاست و مطالعات تاریخی&zwnj;اش بیابد.[۶]</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">او صرفاً یک خواننده&zwnj;ی تاریخ نبود. او از دهه&zwnj;ی ۱۸۲۰، یعنی زمانی که وارد سومین دهه&zwnj;ی زندگی&zwnj;اش &zwnj;شد، تا پایان عمر در پی احیای نشانه&zwnj;ها و مادیات تاریخی به&zwnj;جامانده&zwnj;ی فرانسه از قرون مختلف بود. از این وجه، برای تاریخ معماری و شهر نیز اهمیتی بسیار قائل بود. غالب این تفکرات در آثار او منعکس است؛ به&zwnj;ویژه </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">نوتردام پاریس</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> که از وجوهی تاریخ&zwnj;نامه&zwnj;ای است از پاریس اواخر قرون وسطی، و مفسر تاریخ سیاسی، اجتماعی و معماری آن دوران، و با توصیفات دقیقی که از بافت کالبدی شهر پاریس، جزئیات فضایی و معمارانه&zwnj;ی برخی بناها، آیین&zwnj;ها و جزئیات روزمره&zwnj;ی یک پاریسی در قرون وسطی ارائه می&zwnj;دهد، نمی&zwnj;تواند صرفاً زاییده&zwnj;ی تخیل هوگو با اندک داده&zwnj;های تاریخی باشد. تاریخ&zwnj;دانی او در زمینه&zwnj;های گوناگون، نه فقط در این اثر، که در آثار منتشرشده&zwnj;ی بعدی&zwnj;اش نیز منعکس است و حاکی از آشنایی او با خیل مکتوبات تاریخی فرانسه و سایر سرزمین&zwnj;ها در اعصار گوناگون، کلیتی از علوم و زبان&zwnj;های گوناگون، روایات و تواریخ شفاهی، مشاهده و جست&zwnj;وجوهای دقیق در آثار تاریخی، پیگیری اقدامات باستان&zwnj;شناسان و تحلیل لایه&zwnj;های گوناگون مکتوبات و مادیات تاریخی در کنار هم، به شیوه&zwnj;ی یک پژوهشگر و در قامت یک ادیب است. می&zwnj;گویم پژوهشگر، چون در روزگار جوانی او که هنوز انجمن&zwnj;های تاریخی گوناگون، آنچنان که غالباً در اواخر قرن ۱۹ و اوایل قرن ۲۰ رونق گرفتند[۷] فاقد اهمیت بودند، یافتن داده&zwnj;های تاریخی، و تلاش برای ارائه&zwnj;ی تفاسیری چندوجهی از آنها دغدغه و مسئله&zwnj;ی افراد زیادی نبود. برای هوگو احتمالاً شهر و معماری هم عالمی جدا از سیاست نبود؛ مخصوصاً هنگامی که با ولع فراوان جزئیات فنی و معمارانه&zwnj;ی بناهای بسیاری را در منابع تاریخی رصد می&zwnj;کرد و نشانش را در شهر یا در صورت فعلی قرن نوزدهمی آنها نمی&zwnj;یافت. یافته&zwnj;های تاریخی او همراه با سیاست&zwnj;های شهری ناپلئون اول و لویی هجدهم مبنی بر تخریب درصد زیادی خانه و بنا به جهت احداث معابر جدید یا حذف مجسمه&zwnj;های حکومت&zwnj;های پیشین یا تخریب و تغییر کاربری کلیساها و ...[۸] که در کودکی و نوجوانی و جوانی&zwnj;اش به چشم می&zwnj;دید، برای او احتمالاً معنایی یافت. البته هوگو برای کسب اطلاع از تمامی اینها لزوماً نیازی به مطالعه یا کاوش&zwnj;های بسیار در شهر نداشت. سکونت&zwnj;گاه&zwnj;های او و خانواده&zwnj;اش در پاریس در نزدیکی نمایشگاه&zwnj;هایی این&zwnj;چنین بود. او بیش از هر محله&zwnj;ی دیگری در کارتیه &zwnj;لتن [۹] و کارتیه سن &zwnj;ژرمن دِپْرِه [۱۰] (اروندیسمان&zwnj;های پنج و شش[۱۱]) یا حوالی&zwnj;شان ساکن بود که سابقه&zwnj;ی ساخت&zwnj;وساز در آنها به امپراتوری روم باز می&zwnj;گردد.[۱۲] این مناطق که در جنوب رود سن واقع بودند، از قرن هجدهم به زیر بلوارسازی رفتند[۱۳] و در زمان ناپلئون اول متحمل تحول و توسعه&zwnj;ی بسیار شدند که به برخی&zwnj;شان اشاره شد. بنابراین او در فواصل زمانی کوتاه تغییرات محسوسی در شهر را پیرامون خود حس می&zwnj;کرد و غالباً معماری و شهر را متأثر از سیاست دولت&zwnj;های گوناگون می&zwnj;یافت. هوگو در پی اهمیتی که به حفظ بناها و بافت تاریخی می&zwnj;داد، آشکارا از سیاست&zwnj; دولت&zwnj;ها در دست&zwnj;کاری بافت قدیم پاریس، خصوصاً بافت قرون وسطایی و تغییرات و مرمت&zwnj;هایی که گاه تمام دقت و جزئیات هنرمندان قرون وسطایی را در زیر لایه&zwnj;های اندود و گچ پنهان می&zwnj;کرد گله&zwnj;مند بود. او چندان با معماران و مرمت&zwnj;گران عصر خود و رجوع به عناصر کلاسیک در ساخت&zwnj;وساز که از قرن پانزدهم و به تبع تفکرات اومانیستی و بازنگری به جهان باستان یونان و روم رایج شده بود میانه&zwnj;ی خوبی نداشت؛ چراکه پاریس را به تنهایی صاحب معدن غنی ابداعات هنری و معماری می&zwnj;دانست. برای او اوج معماری فرانسوی، معماری گوتیک بود و بهره&zwnj;برداری از طرح&zwnj;های یونانی یا رومی جدید در فرانسه را تقلیدی کورکورانه می&zwnj;خواند.[۱۴] این جبهه&zwnj;گیری&zwnj;ها از آن رو نبود که هر ساخته&zwnj;&zwnj;&zwnj;ای مربوط به سال&zwnj;های پس از قرون&zwnj;وسطی را بی&zwnj;مقدار می&zwnj;پنداشت یا نیازی به توسعه و بهبود وضع شهر نمی&zwnj;دید. مگر می&zwnj;شد چنین پنداشت؟ مگر می&zwnj;شد از گسترش شهر و تقویت زیرساخت&zwnj;های شهر پس از قرن ۱۵ شاکی بود؟ مگر می&zwnj;شد از مردمی&zwnj;تر شدن شهر با تبدیل برخی عمارات اعیانی خصوصی به عماراتی نیمه&zwnj;خصوصی یا رونق فضاهایی نظیر قهوه&zwnj;خانه و نمایش&zwnj;های خیابانی آزادانه یا افزایش کتابفروشی&zwnj;ها و تئاترها و محافل فلسفی و ادبی چشم پوشید؟[۱۵] او خودْ پاریسِ میانه&zwnj;ی قرن نوزده را نشانه&zwnj;ای از تکامل&zwnj;یافتگی ملتش می&zwnj;دانست که بی&zwnj;شک در ظروفی جدید پرورش می&zwnj;یافت. در عین حال به فرسودگی بافت&zwnj; محلات قدیمی شهر، از جمله محلاتی که غالباً در آنها رفت&zwnj;وآمد می&zwnj;کرد و بسیار در آثارش از آنها می&zwnj;گفت، معترف بود[۱۶] و حامی بهبود وضع شهر برای بهبود وضع کم&zwnj;بضاعتان. او هیچ&zwnj;گاه گذشته&zwnj;پرست نبود و قرون وسطی را دوره&zwnj;ای طلایی نمی&zwnj;دید:</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">با همه&zwnj;ی این اوصاف، در بحبوحه&zwnj;ی قرن نوزدهم، هنوز در پاره&zwnj;ای موارد و پاره&zwnj;ای نقاط، به&zwnj;رغم فلسفه، و به&zwnj;رغم ترقی و تمدن، اندیشه&zwnj;ی رهبانیت پایدار است[...]. پافشاری و سماجت آن سازمان&zwnj;ها و آن پندارها برای باقی ماندن در چنین دورانی، به آن می&zwnj;ماند که مایع بدبویی مو و روی شما را آلوده کند یا ماهی گندیده&zwnj;ای اصرار داشته باشد در سفره&zwnj;ی غذای شما جای بگیرد[...] و همه&zwnj;ی این حرف&zwnj;ها یک جواب دارد: گذشته گذشته است. تصور ادامه&zwnj;ی حیات مردگان را در سر پروراندن، اجساد مومیایی را به تخت حکمرانی نشاندن، در خواب و خیال به سر بردن، بنای افکار تعصب&zwnj;آمیز را مرمت کردن، به صندوق اشیای متبرک آب&zwnj;طلا زدن، صومعه&zwnj;ها را دوباره گچ&zwnj;کاری کردن و آراستن، ... از عجایب است.[...] آری هرکه دوستدار صومعه است، میل دارد در باتلاق فرو رود؛ پوسیده&zwnj;شدنش حتمی است و پایدار بودنش موجب بیماری[...]</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&raquo;[۱۷] بنابراین او جریان یا سیاست&zwnj;های غالب دوره&zwnj;های مختلف را نمی&zwnj;ستاید؛ اما اشیای به&zwnj;جامانده از گذشته را، مخصوصاً اشیای فاخری که هنرنمایی&zwnj;های پیشینیان را نمایش می&zwnj;داد، از آن حیث که نمادی از سرگذشت و هویت کشورش است محترم می&zwnj;شمارد: &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">هرروز ناآگاهانه روی آنها [آثار قرون گذشته] قدم می&zwnj;گذاریم و سپس در جستجوی اشیایی که موزه&zwnj;هایمان را می&zwnj;آرایند، هزینه&zwnj;ی زیادی می&zwnj;پردازیم! زمانش فرا رسیده که نقطه&zwnj;ی پایانی بر این هرج&zwnj;ومرج بگذاریم و توجه کل کشور را جلب کنیم. فرانسه را گرچه انقلابیون، دلالان سوداگر و بالاتر از همه، مرمتگران کلاسیک [از شاهکارهایش] فقیر کرده&zwnj;اند، هنوز هم از حیث داشتن آثار تاریخی فرانسوی غنی است. باید جلوی چکش تخریب را گرفت. تصویب یک قانون کافی است.[...] حقوق مالک و زمین هرچه که باشد، نباید به تخریب عمارت یا یادمانی تاریخی به دست این دلالان حقیر و مردان بینوا مجوز دهیم.[...] یک ساختمان دو جزء دارد: کارکرد و زیبایی&zwnj;اش. کارکردش متعلق به صاحبش است و زیبایی&zwnj;اش متعلق به همه، و تخریبش تجاوز به حقوق دیگران.[...] باید بر آثار تاریخی ما نظارت شود تا ساختمان&zwnj;هایی را نجات &zwnj;دهیم که در کنار باقی [آثار جدید]، سرمایه&zwnj;ی عظیم شهرمان است.[...] و سپس [پس از تخریب] پشیمان می&zwnj;شویم و می&zwnj;خواهیم آن بناهای شگفت&zwnj;انگیز را بازسازی کنیم؛ اما نمی توانیم. ما دیگر نبوغ پیشینیانمان در قرون گذشته را نداریم. صنعت جای هنر را گرفته است.[...] نویسنده&zwnj;ی این یادداشت هیچ&zwnj;گاه از تکرار این جمله دست برنمی&zwnj;دارد: فرانسه نباید تخریب شود</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">.&raquo;[۱۸] همان&zwnj;طور که دیدیم، هوگو هنگام سخن گفتن از آثار قرون گذشته، به &laquo;آثار تاریخی فرانسوی&raquo; و خود &laquo;فرانسه&raquo; اشاره می&zwnj;کند. دغدغه&zwnj;ی او حفظ میراث تاریخی فرانسه است نه میراث دوره&zwnj;ای خاص از تاریخ. هوگویی که تقریباً در همه&zwnj;ی آثارش، حین تشریح اوضاع سیاسی و اجتماعی قرون گذشته&zwnj;ی فرانسه، همواره بر بحران&zwnj;ها و مصائب دست گذاشته و فرانسه&zwnj;ای ملتهب و متشنج را در گذر از رنج&zwnj;های هرعصر نشان می&zwnj;دهد و فرانسه&zwnj;&zwnj;ی انقلابیِ ۱۸۳۰و ۱۸۴۸ را می&zwnj;ستاید، انقلاب&zwnj;ها (انقلاب&zwnj;های پیشین) را صرفاً از وجه نابودگرشان نقد می&zwnj;کند و ویرانی برخی آثار را نتیجه&zwnj;ی تصمیمات انقلابیونی می&zwnj;بیند که به دنبال پررنگ ساختن امضای خود بر پایتخت، وجود دست&zwnj;خط&zwnj;های پررنگ پیشین را تاب نمی&zwnj;آورند. حال آنکه هوگو آن دست&zwnj;خط&zwnj;ها را رموز و سخنان ناگفته&zwnj;ی پیشینیانِ همان انقلابیون ویرانگر می&zwnj;داند. معماری برای او فقط چهره&zwnj;ای زیبا یا حجمی سه&zwnj;بعدی نیست. او معماری را قوی&zwnj;ترین ابزار آدمی برای بیان افکار و فرهنگ کشورش در هر عصر می&zwnj;داند و از این روست که بر حفظ میراث تاریخی پا می&zwnj;فشارد: &laquo;</span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">معماری تا قرن ۱۵ میلادی دفتر اصلی بشریت بوده و همواره افکار کم&zwnj;وبیش بغرنج در بناها منعکس می&zwnj;شده است. ایده&zwnj;های مردم نیز به مانند احکام شرع بناهایی خاص خود داشته و اندیشه&zwnj;های بشر سراپا نقش بسته است.[...] کتاب&zwnj;های خطی بسیار نااستوارند اما بناهای باشکوه، کتاب محکمی هستند که سالیان درازی پابرجا می&zwnj;مانند</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&raquo;[۱۹] </span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">پی&zwnj;نوشت&zwnj;ها:</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[1] </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Le Radical</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, No.144, 24 Mai 1885 [2] Arthur Bartlett Maurice. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">The Paris Of The Novelists,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> New York: Doubleday, Page &amp; Company, 1919. 22-24 [3] Gustave Simon. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Visite a la Maison de Victor Hugo,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> Paris : Librairie Ollendorff, 1904. 2,18,29,35,77 ;</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> آندره موروا. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">سرگذشت ویکتور هوگو و نمونه&zwnj;هایی از آثار او.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به کوشش یحیی ذکاء. تهران: مؤسسه&zwnj;ی مطبوعاتی شرق، ۱۳۳۵. ۱۳۲p </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[4] Arthur Bartlett Maurice, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">The Paris Of The Novelists,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> 21 [5] Monge</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><br /></span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[۶] رک: آندره موروا، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">سرگذشت ویکتور هوگو و نمونه&zwnj;هایی از آثار او،</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> ۲-۹ </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[7] Fernand Bournon. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Les Arenes de Lutece (Arenes de la rue Monge),</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> Paris: Bibliotheque Du Vieux Paris, 1908. 12 [8] Colin Jones. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Paris; Biography of a City,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> New York: Penguin Books, 2004. 324,328,356,357,367,378,404 [9] Quartier Latin : کارتیه به معنای محله است [10] Quartier Saint-Germain-des-Pr&eacute;s [11] Arrondissement : بخش/ ازتقسیم&zwnj;بندی&zwnj;های شهری فرانسه [12] Colin Jones, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Paris ; Biography of a City,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> 40,41 [13] Ibid,243 </span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[۱۴] رک: ویکتور هوگو. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">گوژپشت نتردام</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. ترجمه&zwnj;ی جواد محیی. تهران: پدیده&zwnj;ی دانش، ۱۴۰۲. ۱۳۶-۱۴۲ و ۲۰۱-۲۰۶ </span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[15] Colin Jones, </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Paris ; Biography of a City,</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> 324 </span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[۱۶] رک: ویکتور هوگو. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">بی&zwnj;نوایان</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. ترجمه&zwnj;ی محمد مجلسی. ج۲. تهران: نشر دنیای نو، ۱۳۹۲. ۷۹۷و۷۹۸ [۱۷] رک: همان، ۹۴۰-۹۴۳</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><br /></span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[18] Victor Hugo. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Oeuvres Compl&egrave;tes de Victor Hugo</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">, Paris: Alexandre Houssiaux, 1864, 279-287 (Translated by Lyn Thompson-Lemaire)</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">[۱۹] رک: ویکتور هوگو، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">گوژپشت نتردام</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">، ۱۹۹ </span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">&nbsp;</span></p>
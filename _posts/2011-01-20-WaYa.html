--- 
title: "زندگی در باغ‌های سلطنتی ناصرالدین‌شاه در تهران| مرضیه فیروز" 
authors: asmaneh 
types: research 
featured: false
slug: WaYa 
--- 
<p>ناصرالدین شاه، چهارمین پادشاه قاجار، به منزلۀ کسی با سابقۀ ایلیاتی، با آداب و تربیت کوچ&zwnj;نشینان آشنا بود. روحیۀ بیابان&zwnj;گردی ایل قاجار او را به یک سیاح واقعی و عاشق طبیعت مبدل کرده بود. آرامش و ثبات نسبی سیاسی در دورۀ پنجاه&zwnj;سالۀ حکومتِ او این امکان را به او داد که&nbsp; به سیر و سیاحت در داخل و خارج کشور بپردازد. در این میان سفرهای ییلاق و قشلاق بیشترین بخش سفرهای او را تشکیل می&zwnj;داد. مناطقی&nbsp; را برای ییلاق و قشلاق انتخاب کرده و در آن&zwnj;جاها اردو خیمه و خرگاه برپا می&zwnj;کرد. بعدها در همان منزل&zwnj;ها باغ و عمارتی برای خود &zwnj;ساخت. چنین بود که باغ&zwnj;سازی در دورۀ ناصری متناسب با سبک زندگی شاه رواج بیشتری گرفت و بعدها با گسترش مراودات با غرب، باغ محملی برای بروز مظاهر فرهنگی اروپا&nbsp; شد.&nbsp;</p>
<p>در این تحقیق، مرضیه فیروز، به بررسی نقش باغ در زندگی ناصرالدین&zwnj;شاه و رابطۀ باغ و زندگیِ او می&zwnj;پردازد. بدین منظور، می&zwnj;کوشد با شناخت باغ&zwnj;های سلطنتیِ ساخته به&zwnj;دست ناصرالدین شاه در تهران به منزلۀ ظرف زندگیِ او، به فهم نسبت زندگیِ شاه و باغ دست یابد. این تحقیق سه فصل دارد. در فصل اول، &laquo;اهمیت و ضرورت باغ در زندگی ناصرالدین&zwnj;شاه&raquo;، به بررسی شیوۀ زندگی ناصرالدین&zwnj;شاه و ارتباط آن با باغ و همچنین وضعیت باغ&zwnj;های سلطنتی در این دوره می&zwnj;پردازد. در فصل دوم، &laquo;معرفی باغ&zwnj;های سلطنتی&raquo;، باغ&zwnj;های ساخته به&zwnj;دست ناصرالدین&zwnj;شاه معرفی&nbsp; و نسبت باغ و زندگی شاه بررسی می&zwnj;شود. در فصل سوم، &laquo;ویژگی&zwnj;های باغ&zwnj;های سلطنتی ناصرالدین&zwnj;شاه&raquo;، برای درک و شناخت ویژگی باغ&zwnj;های معرفی&zwnj;شده در فصل دوم به مقایسۀ کالبدی آنها و همچنین تشخیص رویدادهای جاری در هر یک از باغ&zwnj;ها می&zwnj;پردازد.&nbsp;</p>
<p>&nbsp;</p>
<p><strong>مرضیه فیروز. &laquo;زندگی در باغ&zwnj;های سلطنتی ناصرالدین&zwnj;شاه در تهران&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری. استاد مشاور: دکتر اسکندر مختاری. تهران: دانشگاه شهید بهشتی، دی ۱۳۸۹.</strong></p>
--- 
title: "معرفی کتاب: شهر مملوک در خاور میانه" 
authors: heidarkhani 
types: blog 
tags: معرفی کتاب 
featured: false
slug: BJfs 
gallery: 
- image_path: "/assets/img/posts/BJfs-1.jpg" 
  title: "Nimrod Luz. The Mamluk City in the Middle East: History, Culture, and the Urban Landscape. New York: Cambridge University Press, 2014" 
 
--- 
<p>این کتاب پژوهشی بین&zwnj;رشته&zwnj;ای در بارۀ تاریخ شهر، تجربه&zwnj;های شهری و شهرسازی دورۀ مملوک (۱۲۵۰- ۱۵۱۷م) است. تمرکز آن بر سه شهر کمتر مطالعه شده در منطقۀ سوریه (بلاد شام)، اورشلیم، صفاد و طرابلس است و در تلاش است تا رویکرد و روش&zwnj;شناسی جدیدی برای فهم شهرهای تاریخی عرضه کند. لوز با استفاده از متون مختلف و بررسی&zwnj;های میدانی بسیار ویژگی&zwnj;های شهر مملوک و هم&zwnj;چنین جنبه&zwnj;های مختلف شهرسازی در این منطقه را تشریح می&zwnj;کند و شهر پیشامدرن در خاورمیانه را به عنوان معیاری معتبر و مفید برای مطالعۀ زمینه&zwnj;های مختلف مانند معماری، تاریخ هنر، تاریخ و سیاست و محیط مصنوع مطرح می&zwnj;کند.&nbsp;</p>
<p>نویسنده بر این اعتقاد است که فضای شهری بلاد شام مانند شهرهای دیگر مناطق&nbsp;نتیجه و فرایند نیروهای مختلفی است که با هم و همیشه آنها را شکل داده است. نویسنده با دیدگاهی انتقادی به نظریه&zwnj;های پیش از این دربارۀ شهرهای اسلامی به سراغ شهرهای ذکر شده رفته و با مطالعۀ این شهرها در سیاق تاریخی و فرهنگی خود و با به کار گرفتن نظریه&zwnj;های مختلف شهری در پی آن است که شهرهای خاورمیانه، اسلامی و مملوک را از قید کلیت&zwnj;بخشی&zwnj;های گذشته برهاند و نشان دهد که آنها در واقع شهرهای کاملی هستند.&nbsp;</p>
<p>در نگاه او شهر یک نهاد فرهنگی پر جنب و جوش و در حال تغییر است تا واحدی ایستا و ساکن. او در مطالعه&zwnj;اش از رشته&zwnj;های مختلفی چون چغرافیای شهری، فرهنگی، و تاریخی؛ تاریخ خاور میانه؛ تاریخ هنر و معماری اسلامی، باستان&zwnj;شناسی و مطالعات فرهنگی و نظریات مطرح&zwnj;شده در آنها استفاده می&zwnj;کند. در واقع این کتاب تلاشی برای نگاه به شهرهای تاریخی خاور میانه از خلال چشم&zwnj;انداز شهری است.&nbsp;</p>
<p>او یکی از مشکلات مطالعه بر شهرهای این منطقه و به طور کلی شهرهای اسلامی را نظریه&zwnj;هایی می&zwnj;داند که آنها را به اسلام نسبت می&zwnj;دهد و این شهرها را به اصطلاح &laquo;شهرهای اسلامی&raquo; می&zwnj;خوانند. او با دیدگاهی انتقادی به این نظریات می&zwnj;پردازد و بر این باور است که برای رها کردن مطالعات شهری از تعصبات نظری و تصورات غلط که به پژوهش&zwnj;های اولیه در سرزمین&zwnj;های اسلامی آسیب زده است، باید از دیدگاهی گسترده&zwnj;تر به این مطالعات نظر کنیم و به طور خاص شهرها را در مقیاس منطقه&zwnj;ای و تاریخی&zwnj;شان مطالعه کنیم که با نظریه&zwnj;های کلی شهر و شهرنشینی در سراسر دنیا هماهنگ است. از نظر او باید جهانی اندیشید و منطقه&zwnj;ای عمل کرد؛ زیرا تمرکز بر نقش اسلام در شهرسازی یا شهرسازی اسلامی به طور کلی منجر به ایجاد مفهوم یکپارچه و&zwnj; همه&zwnj;جانبه&zwnj;ای شده که هرگز در جهان اسلام وجود نداشته است.</p>
<p>لوز با تشریح دیدگاهش دربارۀ فرهنگ در مطالعۀ شهر چنین توضیح می&zwnj;دهد که مطالعۀ شهر در سیاق تاریخی نباید به این صورت برداشت شود که منظور از آن پژوهش و مطالعۀ فرهنگ به واسطۀ شهر است. بلکه بیشتر آگاهی&zwnj;ای نظری از کیفیت پویای فرهنگ و به ویژه پیامدهای سیاسی آن است. او برای آنکه مفهوم مبهم و گستردۀ فرهنگ را در مطالعه&zwnj;اش کاربردی کند کلیدواژۀ &laquo;چشم&zwnj;انداز[۱]&raquo;&nbsp;را برگزیده که گرچه در حوزه&zwnj;های گوناگون به کار رفته اما او از منظر جغرافیای فرهنگی و تاریخی به کار برده است. از نظر او &laquo;چشم&zwnj;انداز&raquo; بیش از آنکه طبیعی باشد فرهنگی است چرا که محصول ساخت انسانی است. هم&zwnj;چنین چشم&zwnj;انداز به ویژگی&zwnj;های مادی بازمی&zwnj;گردد اما محدود به آن نیست، در واقع همه چیز است به جز آن چه که طبیعی است. از نظر او شکل&zwnj;گیری چشم&zwnj;انداز به شدت با سیاست و ساختارهای قدرت مرتبط است و مطمئناً برای معانی و مالکیت مبارزه می&zwnj;کند. چشم&zwnj;اندازه استعاره&zwnj;ای است از متن برای قرائت محیط ساخته شده.&nbsp;</p>
<p>در این مطالعه شهر مملوک از طریق سه لایه تصویر شده است: لایۀ محسوس، لایۀ ساخت اجتماعی و لایۀ مفهومی. در بخش اول این کتاب مقدمه&zwnj;ای بر روش کار و اهداف مطالعه آمده، بخش دوم تاریخچه&zwnj;ای مختصر از تاریخ شهرهای شام پیش از دورۀ مملوک آمده است. در بخش دوم کتاب با عنوان شهر ملموس در سه فصل به بررسی میدانی اورشلیم دورۀ&nbsp;مملوک،&nbsp;خانه&zwnj;ها و سکونت در شهرهای شام و همسایگی به عنوان تجربه&zwnj;ای اجتماعی و فیزیکی از فرهنگ شهری پرداخته شده است. بخش سوم کتاب با عنون شهر ساخته&zwnj;شدۀ اجتماعی در دو فصل سرمایه&zwnj;گذاری و زیرساخت&zwnj;های شهری، نشانه&zwnj;های قدرت در محیط مصنوع و سیاست&zwnj;های حمایتی مملوک بررسی شده است. بخش چهارم کتاب با عنوان شهر مفهومی در دو فصل شهر به صورتی که در نوشته&zwnj;ّ&zwnj;ها آمده، تصور و دریافت شده بررسی شده و در فصل دوم به قلمروهای عمومی، خودمختاری شهری و محدودیت&zwnj;های آن پرداخته شده است. نتیجه&zwnj;گیری نهایی جمع&zwnj;بندی روایت نویسنده از شهرهای شام مانند هر شهر دیگری به عنوان نتیجه و مسیر نیروهای مختلف است که همواره آن را شکل داده&zwnj;اند و تأکیدی دوباره بر&nbsp;مفهوم گمراه&zwnj;کنندۀ شهر اسلامی و بیان چند ویژگی&zwnj; عمومی بلاد شام است.&nbsp;</p>
<p>این کتاب نه فقط از حیث اطلاعاتی که در آن بیان می&zwnj;شود و فهمی که از شهر تاریخی مملوک عرضه می&zwnj;کند؛ بلکه به جهت روش و راهبردها و رویکردهایی که در پژوهش به کار می&zwnj;برد و نحوۀ استفادۀ نویسنده از اطلاعات مختلف و نظریات حوزه&zwnj;های گوناگون در سیر بحث خود بسیار قابل توجه است.&nbsp;</p>
<p dir="ltr">Nimrod Luz.&nbsp;The Mamluk City in the Middle East: History, Culture, and the Urban Landscape. New York: Cambridge University Press, 2014.</p>
--- 
title: "ساختمان پلاسکو: یکی از هزاران" 
authors: سولماز حسینیون* 
types: bulletins 
categories: plasco 
tags: نقد معماری,نقد فنی معماری,نقد اجتماعی معماری,معماری معاصر ایران,معماری مدرن ایران,تاب آوری,مدیریت بحران,ایمنی ساختمان,حادثه پلاسکو,حادثه ساختمان پلاسکو,سولماز حسینیون,سینما آزادی,سیاست‌گذاری معماری,سیاست‌گذاری,قانون گذاری,نظارت 
sortOrder: 2 
featured: false
slug: tznd 
gallery: 
- image_path: "/assets/img/posts/tznd-1.jpeg" 
  title: "" 
- image_path: "/assets/img/posts/tznd-2.jpg" 
  title: "" 
- image_path: "/assets/img/posts/tznd-3.jpg" 
  title: "" 
- image_path: "/assets/img/posts/tznd-4.jpeg" 
  title: "" 
 
--- 
<p style="text-align: justify;">ساختمان پلاسکو یکی از اولین بناهای مدرن در ایران بود که در زمان خود و حتی سال&zwnj;ها پس از ظهور خود به عنوان نمادی در شهر تهران باقی ماند. علیرغم نقدهایی که به مکان&zwnj;یابی آن در میان بافت تاریخی تهران شده است، این بنا بخشی از تاریخ ما و هویت ما، نه تنها برای شهر تهران که برای دوران تحول کشور ما به سوی مدرنیته بود. اما همۀ این هویت و تاریخ در عرض چند ساعت فروریخت؛ هرچند نابودی هویتی ما از طریق تخریب نشانه&zwnj;ها و نمادهای معمارانۀ ما دهه&zwnj;هاست که توسط متخصصین و کارشناسان همین مرز و بوم آغاز شده و با روندهای سودجویانه به صورتی جدی ادامه داشته و دارد.</p>
<table style="border-collapse: collapse; width: 100%; border-style: hidden;" border="1">
<tbody>
<tr>
<td style="width: 23.6751%;"><img src="https://raw.githubusercontent.com/asmaneh/asmaneh.github.io/master/assets/img/posts/tznd-1.jpeg" alt="" width="312" height="189" /></td>
<td style="width: 23.6751%;"><img src="https://raw.githubusercontent.com/asmaneh/asmaneh.github.io/master/assets/img/posts/tznd-2.jpg" alt="" width="277" height="192" /></td>
<td style="width: 23.6751%;"><img src="https://raw.githubusercontent.com/asmaneh/asmaneh.github.io/master/assets/img/posts/tznd-3.jpg" alt="" width="184" height="240" /></td>
<td style="width: 23.6751%;"><img src="https://raw.githubusercontent.com/asmaneh/asmaneh.github.io/master/assets/img/posts/tznd-4.jpeg" alt="" width="329" height="240" /></td>
</tr>
</tbody>
</table>
<p style="text-align: justify;">فاجعۀ پلاسکو تنها بروز &nbsp;قابل پیش&zwnj;بینی یکی از فجایعی بود که هر لحظه زندگی روزمرۀ ما را در بناها و محیط&zwnj;های ناامن شهر تهران و سایر شهرها تهدید می&zwnj;کند. بحث مدیریت بحران در ساختمان&zwnj;ها و شهرها بحث جدیدی نیست و مسلماً&nbsp;با یک نگاه ساده می&zwnj;توان عمق فجایع محتمل متعددی را که هر لحظه احتمال وقوعشان زیرپوست این شهر و به&zwnj;تبع شهرهای دیگر کشورمان می&zwnj;رود، مشاهده کرد. اما نتیجه هربار حذف است. هرچه از جنس کارشناسی&zwnj;های دلسوزانه و هشدارهای تخصصی است باید حذف شود تا باور کنیم &laquo;همه چیز امن و امان است&raquo;. واقعیت این است که بحث ایمنی و آماده بودن برای زمان&zwnj;های بحرانی تنها تجلی عقل است و درگیری با فجایع قابل پیش&zwnj;گیری یا تخفیف شرط عقل سلیم که نباید آن را با توهم ترس بی&zwnj;مورد، به کناری راند.</p>
<p style="text-align: justify;">ساختمان&zwnj;ها و شهرهای ما نیز مانند هر شهر دیگری در جهان نیاز به طرح&zwnj;های پیش&zwnj;گیری و آمادگی دارند، از کلیت شهر گرفته تا تک&zwnj;بناهای عمومی و مسکونی؛ چرا که هر محیطی همواره در معرض بحران&zwnj;های طبیعی و مصنوع فراوان درمقیاس&zwnj;های مختلف است. پس می&zwnj;بایست نه به&zwnj;صورت شعاری و دکوری برای نگارش مقاله و شرکت در کنفرانس&zwnj;های خارجی و اجرای نمایش&zwnj;های رسانه&zwnj;ای، بلکه به&zwnj;صورت دلسوزانه و واقعی تهیه شده و ضمناً به&zwnj;صورت ماهانه و در دوره&zwnj;های زمانی منظم به آنها عمل شده و اجرا شوند.</p>
<p style="text-align: justify;">تمام مکان&zwnj;های عمومی به&zwnj;ویژه بناهای عمومی و پرمراجعه مانند ایستگاه&zwnj;های مترو و قطار، فرودگاه&zwnj;ها، بیمارستان&zwnj;ها، بناهای اداری، سینماها، تئاترها می&zwnj;بایست، در بدو ورود، دارای برنامه و نقشه&zwnj;های مدیریت بحران و تخلیۀ اضطراری باشند که برای تمام ساکنان، کارمندان، مراجعه&zwnj;کنندگان، و کاربران این مکان&zwnj;ها قابل مشاهده بوده، به راحتی و با گرافیک گویا و ادبیات صریح فهمیده شده و قابل اجرا باشند. تمام طبقات و بخش&zwnj;ها می&zwnj;بایست دارای نقشه&zwnj;ها و پلان&zwnj;های راهنمای طبقات بوده و راه&zwnj;های خروجی و فرار و محل تجهیزات اطفاء حریق و کمک&zwnj;های اولیه مشخص شوند. تمام بناها می&zwnj;بایست حداقل ماهی یک بار دارای برنامه&zwnj;ای برای تمرین خروج اضطراری برای افراد داخل ساختمان باشند. هر طبقه و هر بخش حداقل یک مسئول و یک جایگزین برای هدایت و مدیریت افراد در زمان&zwnj;های حادثه داشته باشد که رسماً به همه معرفی شوند. بازبینی&zwnj;های دقیق و دوره&zwnj;ای مطابق فهرست&zwnj;ها و چک&zwnj;لیست&zwnj;های استاندارد برای بررسی وضعیت ایمنی ساختمان و تمام جزییات و تجهیزات آن می&zwnj;بایست تهیه شده و هر بنا بسته به نوع کارکرد، جمعیت استفاده کننده، و ویژگی&zwnj;های کالبدی&zwnj;اش برنامه&zwnj;ای خاص داشته باشد. این وظیفۀ معاونت پیش&zwnj;گیری و آمادگی سازمان مدیریت بحران شهر تهران است که متأسفانه در تمام این سال&zwnj;ها کاملاً مغفول مانده است. طی دو دهۀ گذشته، علی&zwnj;رغم دعوت از کارشناسان خارجی به ویژه جایکا، و صرف هزینه&zwnj;های زیاد و سنگین برای آنها، به هیچ&zwnj;یک از توصیه&zwnj;های این کارشناسان نیز عمل نشده است. نقشه&zwnj;های تولیدشده برای تخلیۀ اضطراری محلات، که به&zwnj;تازگی پخش شده اند، ناکارآمد، غیرکاربردی، و قدیمی هستند و نه تنها غیرعملی هستند، بلکه استفاده از آنها دارای مشکلات متعدد است که دراین یادداشت نمی&zwnj;گنجد. متأسفانه هیچ&zwnj;یک از مکان&zwnj;های عمومی یا ساختمان&zwnj;های بلند شهرهای ما یا ساختمان&zwnj;های وابسته به شهرداری و وزارت راه و شهرسازی، که سازمان مدیریت بحران متولی این امورآنهاست، نیز چنین برنامه&zwnj;هایی ندارند؛&nbsp;چه رسد به سایر ساختمان&zwnj;های عمومی شهری مانند سینماها، بیمارستان&zwnj;ها، هتل&zwnj;ها، ایستگاه&zwnj;ها و .... . در زمانی که&nbsp;بناهای متعلق به سازمان&zwnj;های سیاست&zwnj;گذار و قانون&zwnj;گذاردر زمینۀ شهر و معماری نیز دارای برنامه&zwnj;های حداقلیِ مدیریت بحران نیستند نمی&zwnj;توان انتظار هوشیاری و مسئولیت&zwnj;پذیری در این زمینه&zwnj;ها داشت.</p>
<p style="text-align: justify;">درمورد بناهای با کاربری&zwnj;های عمومی مانند ایستگاه&zwnj;های مترو، مراکز تجاری و خرید و بازارها، سینماها، دانشگاه&zwnj;ها و از همه مهم&zwnj;تر مراکز امدادی مانند بیمارستان&zwnj;ها و مراکز درمانی و ایستگاه&zwnj;های آتش&zwnj;نشانی اهمیت این موضوع دو چندان است. متأسفانه در سال&zwnj;های اخیر، هر بارکه زلزله&zwnj;ای یا بحرانی مانند آتش&zwnj;سوزی پیش آمده، مدیران به&zwnj;صورت مقطعی دست جنبانده و حرکتی نشان می&zwnj;دهند؛ مثلاً وام&zwnj;هایی برای مقاوم&zwnj;سازی بیمارستان&zwnj;ها داده شد که متأسفانه بیشتر صرف نماسازی و بهبود ظاهری ساختمان&zwnj;ها شد تا تجهیزات و آماده&zwnj;سازی در برابر بحران که باز هم این وظیفۀ معاونت پیش&zwnj;گیری و آمادگی سازمان مدیریت بحران شهر تهران است که باید با بازدیدهای مرتب و تهیه طرح&zwnj;ها و برنامه برای هر ساختمان این مهم با جدیت انجام شود.</p>
<p style="text-align: justify;">متأسفانه دیدگاه&zwnj;های مدیریت شهری، چه در وزارت راه و شهرسازی و چه شهرداری و شورای شهر و به&zwnj;تبع رسانه&zwnj;ها، به سرعت انگشت اتهام را به سوی کهنگی و ضرورت نوسازی و یا انتقال کاربری&zwnj;ها به بناهای نوساز می&zwnj;بینند؛ امری که در میان مردم نیز با گفته&zwnj;های مسئولان جا افتاده است. این موضوع مستمسکی می&zwnj;شود برای ساخت و سازهای بی&zwnj;رویه و بی&zwnj;کیفیتی که شهرهای ما را نه&zwnj;تنها از هویت و تاریخ خود خالی می کنند، بلکه آبی به آسیاب سازندگانی می&zwnj;ریزد که دغدغه&zwnj;ای جز سود مالی مقطعی و کوتاه&zwnj;مدت ندارند که نمونۀ بارز آنها را در مسکن مهر استان کرمانشاه دیدیم.</p>
<p style="text-align: justify;">برخلاف ادعای عمومی، که نوسازی حلال مشکلات بحران&zwnj;های طبیعی و مصنوع است، بناهای جدیدساز در کشور ما در اکثر موارد بسیار بی&zwnj;کیفیت&zwnj;تر و غیراستانداردتر از ساختمان&zwnj;هایی قدیمی مانند پلاسکو هستند که طبق اصول و مقررات مهندسی ساخته شده بودند. نباید فراموش کرد که نحوۀ مدیریت و استفادۀ غیراصولی از بنا و نیز نبود تجهیزات مناسب ایمنی و آتش&zwnj;نشانی برای ساختمان&zwnj;های بلند بود که این فاجعه را ایجاد کرد نه عمر بنا! متأسفانه عده&zwnj;ای به&zwnj;سرعت از هر فاجعه&zwnj;ای تنها به فکر تبلیغ کار و کسب خود و نمایش و تعریف کارهایی سودآور برای خود هستند، چه سازندگانی که روی موج تبلیغ نوسازی سوار می&zwnj;شوند، چه اساتید وحرفه&zwnj;مندانی که به&zwnj;سرعت برای خودْ کارهای پیچیده و گران&zwnj;قیمت تعریف می&zwnj;کنند و با این توجیه که اگر ما از فلان برنامه و نرم افزار گران&zwnj;بها استفاده نکنیم چنین و چنان می&zwnj;شود. در حالی که راه حل مسئله بسیار ساده&zwnj;تر و معمول&zwnj;تر از اینها بوده و هست. معضل اصلیْ نحوۀ کاربرد و مدیریت بنا است. با توسعۀ روزافزون بناهای بلند&zwnj;مرتبه در تهران و سایر شهرها، به&zwnj;ویژه تجمع آنها در مناطقی مانند منطقۀ ۲۲ شهر تهران، ما به&zwnj;صورت جدی نیازمند فناوری&zwnj;ها و آموزش&zwnj;های مدیریت بحران برای این گونه بناها هستیم. تأمین امکانات مورد نیاز برای حفاظت و تجهیز آتش&zwnj;نشانان فداکارمان از یک سو، و برنامه&zwnj;ریزی و آموزش&zwnj;های لازم برای استفاده&zwnj;کنندگان این ساختمان&zwnj;ها، و صد البته راهکارهای معمارانه و شهرسازانه برای نقاطی که چنین بناهایی در آنها مستقر شده اند. اقدام جدی و مسئولانه که حلقه گمشدۀ تمام این فجایع است.</p>
<p style="text-align: justify;">پس قدمت یک بنا به هیچ وجه بهانه&zwnj;ای برای ناکارآمدی مدیریت بحران نیست. نکته این است که در تمام دنیا، بناهای عمومی قدیمی با کارکردهای تجاری، اداری، و حتی سیاسی بسیار مهم داریم که نه چند دهه،که چندین سده است به کارکرد خود ادامه داده و به&zwnj;خوبی با نیازهای روز تطبیق داده شده و برنامه&zwnj;های پیش&zwnj;گیری و بحران آنها مرتباً و با حس مسئولیت کامل توسط سازمان&zwnj;های ذی&zwnj;ربط پیگیری می&zwnj;شوند. ساختمان&zwnj;هایی با کارکردهای سیاسی مهم مانند کاپیتول، مجموعه بناهای واتیکان، کاخ ریاست&zwnj;جمهوری الیزه، و نیزهزاران نمونه از سایر بناهای قدیمی پرتردد مانند بازارها و مراکز خرید، موزه&zwnj;ها و هتل&zwnj;های تاریخی پرتردد و بناهای بلند&zwnj;مرتبۀ تاریخی مانند نمونه&zwnj;هایی در شهر شیکاگو و نیویورک، که از اولین نمونه&zwnj;های این گونه ساخت و سازها هستند، در تمام دنیا به&zwnj;خوبی مسئلۀ مدیریت بحران خود را حل کرده&zwnj;اند. اگر دیدگاه مدیریت ایرانی با محوریت نوسازی در میان بود، شهرهایی مانند ونیز یا فلورانس می&zwnj;بایست یک&zwnj;سره تخریب و نوسازی می&zwnj;شد. با این همه، نه تنها خود مردم این شهرها به زندگی ادامه می&zwnj;دهند، که مدیریت بحران حجم بالای گردشگران درآنها نشان&zwnj;دهندۀ این است که حلقۀ گمشده در کشور ما نبود مجوزی برای نقد تخصصی و صریح، احساس مسئولیت حرفه&zwnj;ای و دلسوزانه و مدیریت صحیح و اصولی است که در هیاهوی حاشیه&zwnj;های سیاسی و حضور در نمایش&zwnj;ها و کنفرانس&zwnj;های خارجی و داخلی همواره گم می&zwnj;شود.</p>
<p style="text-align: justify;">آنچه در یک نگاه بدیهی است این است که نه بسیاری، بلکه به ضرس قاطع باید گفت تمام بناهای عمومی جدیدسازِ ما، حتی ذره&zwnj;ای نیز، در برابر هیچ&zwnj;یک از انواع بحران و حوادث طبیعی و مصنوع آماده نیستند. چند مثال شاخص برای این امر ایستگاه&zwnj;های مترو، بیمارستان&zwnj;ها، سینماها، و مدارس نوسازی&zwnj;شده هستند که اینجانب بسته به ضرورت شغلی از آنها بازدید کرده&zwnj;ام. حتی اگر در بهترین حالت، ادعای سازندگان مبنی بر مقاومت سازه&zwnj;ای این بناها در برابر زلزله درست باشد، مدیریت و معماری داخلی و طراحی آنها برای مقابله با هر نوع بحرانی فاجعه&zwnj;بار است. در ادامه، تنها به چند مثال ازهزاران مثال از تهدیدهایی که هر روزه جان و مال مردم شهر تهران و به&zwnj;تبع در نمونه&zwnj;های مشابه در سایر شهرها را تهدید می&zwnj;کند اشاره می&zwnj;کنم.</p>
<p style="text-align: justify;">ایستگاه&zwnj;های مترو ما هرچند مقاومت سازه&zwnj;ای دارند، اما نه در ایستگاه&zwnj;ها و نه در داخل قطارها کوچک&zwnj;ترین نقشه یا دستورالعملی برای اقدامات لازم در زمان حادثه و بحران وتخلیۀ اضطراری نصب نشده است. یک جعبۀ کمک&zwnj;های اولیه در کنار مسیر عبور مردم و قطار نیست، چه رسد به مسئولان دائمیِ اورژانس و آتش&zwnj;نشانی، که در ایستگاه&zwnj;های پرتردد آن هم بدون تجهیزات عبوری معلولین و سالمندان، امری بسیار ضروری است. بگذریم که به&zwnj;دلیل فکر نکردن و عدم پیش&zwnj;بینی صحیح میزان جمعیت استفاده&zwnj;کننده، هم&zwnj;اکنون نیز ایستگاه&zwnj;های پرتردد مانند تئاتر شهر یا صادقیه در زمان&zwnj;های اوج تردد با خطر له&zwnj;شدگی افراد[۱] زیر دست و پا مواجه هستند و کوچک&zwnj;ترین حادثه&zwnj;ای فاجعه&zwnj;ای بزرگ، مانند منا (که ما ادعای توانایی مدیریت آن را داشتیم)، رقم خواهد زد.&nbsp;</p>
<p style="text-align: justify;">مثال دیگر سینماها و مکان&zwnj;های عمومی پرتردد هستند و متأسفانه بناهای نوسازتر بحرانی هستند. سینمای نوساز آزادی (که پس از بحرانی مانند پلاسکو، پس از آتش سوزی ۱۳۷۶، دوباره ساخته شد) و سینمای ملت آنچنان معماری داخلی پیچیده و ناخوانایی برای مردم استفاده&zwnj;کننده دارند که حتی در شرایط عادی نیز تردد خوانا در این مکان&zwnj;ها دشوار است. این ساختمان&zwnj;ها با تغییر ارتفاع&zwnj;های متعددی که دارند بدون توجه به مدیریت بحران و تنها برای افزایش جذابیت ظاهری شکل گرفته اند و با کوچک&zwnj;ترین حادثه&zwnj;ای فاجعۀ بزرگی را رقم خواهد زد؛ زیرا اصلاً برای تخلیۀ افرادی که به این محل می&zwnj;آیند هیچ تدبیری اندیشیده نشده است؛ به عبارت دیگر، مسائلِ به&zwnj;اصطلاح زیبایی&zwnj;شناسانهْ سلامت و ایمنی افراد را در این بناها به&zwnj;شدت تهدیدمی&zwnj;کند. از این رو سینماهای قدیمی به&zwnj;دلیل پلان&zwnj;ها و سیرکولاسیون&zwnj;های خوانا و مشخص و رعایت مسائل ایمنیِ استاندارد در ورودی و خروجی&zwnj;ها، عملکرد بسیار بهتری در زمان بحران دارند(البته به شرطی که به بهانۀ نوسازی دست&zwnj;کاری نشده باشد، یا مانند پلاسکو از پله&zwnj;های فرار به&zwnj;عنوان انبار استفاده نشده باشد). بیمارستان&zwnj;ها و مدارس نوساز نیز، علی&zwnj;رغم توجه به بحث&zwnj;های سازه&zwnj;ای نیز، نسبت به امر تردد و استفادۀ جمعیت زیاد و کارکردهای خاص آنها مدیریت و برنامه&zwnj;ریزی نشده&zwnj;اند. بگذریم از نواحی تجاری پرتردد قدیمی و جدید از بازار بزرگ تهران و تجریش که کالبدی قدیمی دارند، یا بازارهایی نوساز مانند بازارهای مبلمان یافت&zwnj;آباد یا مجتمع&zwnj;های تجاری معروف مانند پالادیوم و ارگ و کورش که هیچ برنامۀ مدیریت بحرانی برای کاربران و مراجعه&zwnj;کنندگان آنها تهیه و اجرا نشده است. مثال&zwnj;های خطرپذیریِ شهرها از مقیاس فراشهری گرفته تا ساختمان&zwnj;های در معرض خطر بی&zwnj;شمارند.</p>
<p style="text-align: justify;">پس اگر هم به بازسازی دوسالۀ ساختمان پلاسکو ادعایی می&zwnj;شود، یا اگر آسیب&zwnj;دیدگان تشویق به اسکان در بناهای جدید شده، و یا کلاً به امر نوسازی و بازآفرینی تشویق می شود باید توجه داشت که کالبد بنا تنها یک جزء از کلیت مدیریت بحران و آمادگی و پیش&zwnj;گیری از سوانح جان&zwnj;سوزی مانند آتش&zwnj;سوزی ساختمان پلاسکو است.</p>
<p style="text-align: justify;">من تردیدی ندارم که با حافظۀ کوتاه&zwnj;مدتی که در جامعۀ مدیریتی ما وجود دارد سخنانی این چنین، که خوشایند اکثریت نیز نیست، به&zwnj;راحتی از خاطره&zwnj;ها و عملکردها حذف شده و نادیده خواهد شد؛ اما این امر به معروف و نهی از منکر در زمینۀ حرفه&zwnj;ای است که به گفتۀ امام باقر عليه&zwnj;السلام: &laquo;امر به معروف و نهى از منكر دو واجب بزرگ الهى مى&zwnj;باشند كه ساير واجبات با آنها بر پا مى&zwnj;مانند و به&zwnj;وسيلۀ اين دو، راه&zwnj;ها امن و كسب و كار مردم حـلال مى&zwnj;شود. با اين دو واجب است كه داد ستمديدگان ستانده مى&zwnj;شود و زمين آباد مى&zwnj;گردد.&raquo;</p>
<p style="text-align: justify;">تو خواهی از سخنم پند گیر خواه ملال.</p>
<p style="text-align: justify;">&nbsp;</p>
<p style="padding-right: 80px; text-align: justify;"><strong>&nbsp;پی&zwnj;نوشت</strong></p>
<p style="padding-right: 80px; text-align: justify;">* دکترای تخصصی طراحی شهری ازدانشگاه ملبورن استرالیا</p>
<p style="padding-right: 80px; text-align: justify;">&nbsp;</p>
<p dir="ltr" style="padding-left: 80px; text-align: justify;">[1] Stampede</p>
<p style="padding-right: 80px; text-align: justify;">.</p>
--- 
title: "معرفی کتاب: «تاریخ جهان»، اثر ارنست گومبریش (گامبریچ)" 
authors: zamiri 
types: blog 
featured: false
featureImg: "/assets/img/posts/fUDkr.jpg" 
slug: fUDkr 
gallery: 
- image_path: "/assets/img/posts/fUDkr.jpg" 
  title: "معرفی کتاب: «تاریخ جهان»، اثر ارنست گومبریش (گامبریچ)" 
 
--- 
<div>
<div>
<p>ارنست گومبریش یکی از برجسته&zwnj;ترین و شناخته&zwnj;شده&zwnj;ترین مورخان حوزۀ تاریخ هنر است. کتاب تاریخ هنر وی به قدری شهرت دارد که برخی آن را با اثر مونالیزای داوینچی مقایسه کرده&zwnj;اند. گومبریش محقق و مورخی پرکار بوده و تألیفات متعددی دارد. اما در اینجا می&zwnj;خواهم دربارۀ کتابی کم&zwnj;حجم و ساده از وی با نام تاریخ جهان صحبت کنم که این روزها مشغول خواندن آن هستم. این کتاب نخستین کتاب وی است که آن را در سال ۱۹۳۵ در سن ۲۶ سالگی نوشت و تنها کتاب اوست که در ابتدا به زبان آلمانی نوشته شد با عنوان زبدۀ تاریخ جهان برای جوانان. او در اواخر عمر خود مشغول بازنویسی آن برای خوانندگان انگلیسی&zwnj;زبان بود و ترجمۀ آن بعد از فوتش به دست دستیار و نوه&zwnj;اش تکمیل شد.[۱]</p>
<p>در هیاهوی کتاب&zwnj;های فراوانی که پیرامونمان را فراگرفته، نکته&zwnj;ای که این کتاب را برجسته می&zwnj;کند، سادگی، صمیمیت و بی&zwnj;تکلّفی نثر گومبریش است. او در این کتاب قصد نداشته ذهن مخاطب را با اسامی و تاریخ&zwnj;ّها و وقایع گوناگون پر کند، چنانکه خودش اظهار داشته این کتاب اصلاً قرار نیست جایگزینی برای کتاب&zwnj;های تاریخی در مدارس باشد، بلکه می&zwnj;خواهد خواننده در آرامش، بدون آنکه مجبور باشد یادداشت بردارد، تاریخ را دنبال &zwnj;کند. &nbsp;&nbsp;</p>
<p>او وقایعی را که از نظرش اثرگذارترین و مهم&zwnj;ترین وقایع تاریخی بوده، در چهل فصل از عصر حجر تا عصر اتم برگزیده و با نثری روان و روایتی ساده در فصل&zwnj;هایی کوتاه بازگو می&zwnj;کند. نکتۀ قابل توجه آن است که هر مطلبی را که برگزیده، به شیوه&zwnj;ای جالب و جذاب و در عین حال عمیق برای مخاطب بازگو می&zwnj;کند. گویا می&zwnj;خواهد مثل یک معلّم واقعاً مطلب را برای خواننده روشن و قابل فهم و ملموس کند. در مواقعی وارد گفتگو با او می&zwnj;شود، پرسش&zwnj;هایی به جا طرح می&zwnj;کند و احساس شگفتی و اعجاب را در بیان خود وارد می&zwnj;کند. بنابراین بسیاری از مطالبی را که بسیار شنیده&zwnj;ایم یا به نظرمان بدیهی می&zwnj;آید، با شور و شوق، به شکلی نو بازگو می&zwnj;کند.</p>
<p>مثلاً در توضیح خط میخی یا خط چینی شروع می&zwnj;کند به مثال زدن و برشمردن واژه&zwnj;هایی از این زبان&zwnj;ها و معادل نوشتاریشان، قدم&zwnj;به&zwnj;قدم با خواننده پیش می&zwnj;رود و توجهش را جلب می&zwnj;کند تا برایش روشن شود این خط&zwnj;ها چگونه خطی&zwnj;اند و بعد ویژگی&zwnj;های &zwnj;آ&zwnj;ن&zwnj;ها را برمی&zwnj;شمرد. به این ترتیب دست خواننده را می&zwnj;گیرد و با خود می&zwnj;برد، از جایی شروع می&zwnj;کند که هر کسی بدون داشتن اطلاعات قبلی بتواند همراه شود، آرام &zwnj;آرام بفهمد، وجدان کند، شگفت&zwnj;زده شود و لذت فهمیدن در او زنده شود، در این صورت هیچ&zwnj;گاه از یادش هم بیرون نخواهد رفت.[۲] بنابراین خواندن کتاب اصلاً خسته&zwnj;کننده نیست، تصویری کلی از وقایع مهم تاریخ جهان به دست می&zwnj;دهد، اما برای مطالعۀ تخصصی و دقیق نوشته نشده است. فصل&zwnj;ها کوتاه هستند و زودتر از انتظار، در زمانی که مزۀ آن هنوز در دهان باقی مانده، تمام می&zwnj;شود گویا در هر کدام چشمه&zwnj;ای نشان داده می&zwnj;شود، خواننده را تشنه و مشتاق نگه می&zwnj;دارد و همین زمینه&zwnj;ای می&zwnj;شود که در باب هر کدام از این مباحث که بخواهد، بیشتر مطالعه کند.</p>
<p>در ادامه برش&zwnj;هایی از فصل اول کتاب را با هم بخوانیم:</p>
<p style="padding-right: 80px;">همه داستان&zwnj;ها با &laquo;روزی، روزگاری&raquo; آغاز می&zwnj;شود. موضوع داستان ما هم همین است: چه اتفاق&zwnj;هایی در روزگار گذشته رخ&zwnj;داده است. روزگاری که شما آن&zwnj;قدر کوچک بودید که حتی اگر روی انگشتان پا هم می&zwnj;ایستادید، به&zwnj;سختی دستتان به دست مادرتان می&zwnj;رسید. آیا آن روزگار را به یاد دارید؟ داستان خود شما ممکن است چنین آغازشده باشد: &laquo;روزی، روزگاری پسرک کوچکی - یا دخترک کوچکی - در این دنیا زندگی می&zwnj;کرد. اون پسرک کوچک، من بودم.&raquo; ولی پیش از آن، شما کودکی در یک گهواره بودید.<br />شما آن را به یاد ندارید، ولی میدانید که واقعیت دارد. پدر و مادر شما نیز روزگاری کوچک بودند، و به همین ترتیب، پدربزرگ و مادربزرگ شما، روزگاری دورتر درگذشته کودکانی بودند، که شما آن را هم می&zwnj;دانید. حالا درباره&zwnj;شان می&zwnj;گوییم:&laquo; آن&zwnj;ها سالخورده&zwnj;اند.&raquo; ولی آن&zwnj;ها هم پدربزرگ و مادربزرگ&zwnj;هایی داشته&zwnj;اند که چه&zwnj;بسا می&zwnj;گفتند: &laquo;روزی، روزگاری پدربزرگ و مادربزرگی داشتیم.&raquo; و به همین ترتیب، بیشتر و بیشتر به گذشته بازمی&zwnj;گردیم. همیشه پیش از هرروز و روزگاری، روز و روزگاری دیگر وجود داشته است.<br />آیا هیچ&zwnj;گاه بین دو آینه ایستاده&zwnj;اید؟ باید این کار را تجربه کنید. آنگاه صف بلندی از آینه&zwnj;های درخشان را می&zwnj;بینید که هر یک کوچک&zwnj;تر از آینه پیش از خود است و از آن فاصله می&zwnj;گیرد، و محوتر و محوتر می&zwnj;شوند، به&zwnj;طوری&zwnj;که هیچ&zwnj;گاه نمی&zwnj;توانید آخرین آینه را ببینید. ولی حتی باوجودآنکه از جایی به بعد دیگر نمی&zwnj;توانید آینه&zwnj;های بیشتری را ببینید، آینه&zwnj;ها همچنان به موجودیت خود ادامه می&zwnj;دهند. آن&zwnj;ها وجود دارند و شما این را می&zwnj;دانید. و &laquo;روزی روزگاری&raquo; هم، چنین وضعیتی دارد. نمی&zwnj;توانیم پایان زنجیره آن را ببینیم. پدربزرگ پدربزرگ پدربزرگ... شما را به&zwnj;کل گیج می&zwnj;کند. ولی آن را به&zwnj;آرامی تکرار کنید، شاید درنهایت بتوانید تصوری از این سلسله واگشت کننده داشته باشید. سپس یکی دیگر هم به آن اضافه کنید. این عمل ما را به گذشته می&zwnj;برد و ازآنجا به گذشته&zwnj;های دور. &nbsp;ولی هیچ&zwnj;گاه به آغاز راه نمی&zwnj;رسیدیم، زیرا در پس هر آغازی همیشه یک &laquo;روزی، روزگاری&raquo; دیگر وجود دارد.</p>
<p style="padding-right: 80px;">شبیه چاهی بی&zwnj;انتهاست. آیا نگریستن به ته چاه سرتان را گیج نمی&zwnj;آورد؟ سر مرا که گیج می&zwnj;آورد. بنابراین، تکه کاغذی را مشتعل کنید و آن را در چاه بیندازید. به&zwnj;آرامی ژرفای بیشتری را طی خواهد کرد. و در حال اشتعال، دیواره چاه را روشن می&zwnj;کند. می&zwnj;توانید آن را ببینید؟ همچنان پایین&zwnj;تر و پایین&zwnj;تر می&zwnj;رود تا آنکه همچون ستاره کوچکی در اعماق تاریکی به چشم می&zwnj;آید. کوچک&zwnj;تر و کوچک&zwnj;تر می&zwnj;شود... تا خاموش و محو می&zwnj;شود.<br />حافظه ما شبیه آن تکه کاغذ در حال اشتعال است. از آن برای روشن کردن گذشته بهره می&zwnj;گیریم. ابتدا از حافظه خودمان استفاده می&zwnj;کنیم، و سپس از سالخوردگان می&zwnj;خواهیم که آنچه به یاد دارند برایمان تعریف کنند. بعد به سراغ نامه&zwnj;هایی می&zwnj;رویم که رفتگان نگاشته&zwnj;اند.<br />و بدین ترتیب به واپس می&zwnj;نگریم و به راه پشت سرنهاده نوری می&zwnj;تابانیم. ساختمان&zwnj;هایی وجود دارند که در آن&zwnj;ها، دست&zwnj;نوشته&zwnj;های دیرین افراد مختلف نگهداری می&zwnj;شوند - آن&zwnj;ها را آرشیو یا مرکز اسناد می&zwnj;نامند. در مکان&zwnj;ها می&zwnj;توانید نامه&zwnj;هایی را بیابید که صدها سال پیش نگاشته شده&zwnj;اند. زمانی دریکی از این مراکز نامه&zwnj;ای صرفاً با این مضمون یافتم: &laquo;مادر جان، دیروز ترافل های خیلی خوشمزه&zwnj;ای خوردیم، غذای دوست&zwnj;داشتنی ویلیام&raquo;. ویلیام یک شاهزاده کوچک ایتالیایی بود که چهارصد سال قبل می&zwnj;زیست. ترافل هم نوعی قارچ خوراکی است.<br />ولی حالا فقط نگاهی بسیار گذرا بر رخدادها می&zwnj;افکنیم، زیرا نور ما با سرعتی هرچه بیشتر بر هستی&zwnj;ها افکنده می&zwnj;شود: هزار سال... پنج هزار سال... ده هزار سال. حتی در ده&zwnj;ها هزار سال قبل هم کودکانی بودند که دوست داشتند چیزهای خوب بخورند. ولی هنوز نمی&zwnj;توانستند چیزی بنویسند. بیست هزار سال پنجاه&zwnj;هزار سال... و حتی در آن زمان هم آدم&zwnj;ها، چنان&zwnj;که ما می&zwnj;گوییم می&zwnj;گفتند، &laquo;روزی بود، روزگاری بود&raquo;[۳]</p>
<p>&nbsp;</p>
</div>
</div>
<div>۱. این کتاب را علی رامین ترجمه و نشر نی منتشر کرده است.</div>
<div>۲. چنانکه نوۀ گومبریش در مقدمۀ این کتاب توضیح داده گومبریش زمانیکه آخرین قسمت&zwnj;های رسالۀ دکترایش را می&zwnj;نوشته، دختربچۀ یکی از دوستانش می&zwnj;خواسته بداند که او تمام وقت خود را صرف چه کاری می&zwnj;کند. این فرصت مغتنمی برای گومبریش می&zwnj;شود تا پروژۀ دکترای خود را برای دختر توضیح دهد و تنها از لغات و مفاهیمی استفاده کند که کودکان می&zwnj;توانند بفهمند. او درمی&zwnj;یابد که یک بچۀ باهوش می&zwnj;تواند حتی مفاهیم به ظاهر پیچیدۀ تاریخ را بفهمد در صورتی که با اصطلاحات قابل فهم بیان شود و این موضوع مقدمه&zwnj;ای برای پیدایش این کتاب می&zwnj;شود. این مطلب از سایت زیر نقل شده است:</div>
<div>&nbsp;</div>
<div dir="ltr"><a href="https://en.wikipedia.org/wiki/A_Little_History_of_the_World" target="_blank" rel="noopener">https://en.wikipedia.org/wiki/A_Little_History_of_the_World</a></div>
<div>۳. این بخش از کتاب از سایت زیر نقل شده است:</div>
<div dir="ltr">&nbsp;<a href="https://www.navaar.ir/audiobook/162/%D8%AA%D8%A7%D8%B1%DB%8C%D8%AE-%D8%AC%D9%87%D8%A7%D9%86" target="_blank" rel="noopener">https://www.navaar.ir/audiobook/162/%D8%AA%D8%A7%D8%B1%DB%8C%D8%AE-%D8%AC%D9%87%D8%A7%D9%86</a></div>
<div>
<p>&nbsp;در این لینک فایل صوتی کتاب نیز موجود است.</p>
</div>
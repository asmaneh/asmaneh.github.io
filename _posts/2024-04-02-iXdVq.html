--- 
title: "درختان بی‌پناه/ لبخند رهگذران | رضا هادی‌نژاد" 
authors: asmaneh 
types: blog 
tags: درخت,پارک,پارک قیطریه,رضا هادی‌نژاد,آسمانه,مطالعات معماری ایران,دانشگاه شهید بهشتی 
featured: false
slug: iXdVq 
excerpt: "ردیف درخت‌هایش شبیه پارک‌های امروزی نیست. حتی درختانش هم آن چنار‌های همیشگی تهران نیستند. درخت‌های قطور، شیب‌های تند و مسیر‌های منحنیِ بین این درخت‌ها حال و هوای دیگری به اینجا داده است. اینجا پارک مهجور اما باوقار قیطریه است. پارک قیطریه و تاریخش چند روزی است که بر سر زبان‌ها افتاده. این پارک در خاطره‌های بسیاری حضور دارد. درست یا نادرست، بسیاری این‌جا را به‌عنوان محل اقامت «امیر‌کبیر» می‌شناسند. بسیاری هم این‌جا را با تپه‌ی باستانی و گور‌های چند هزارساله‌اش می‌شناسند." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">درختان بی&zwnj;پناه/ لبخند رهگذران</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> </span></strong><span style="background-color: #ffffff; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve;">رضا هادی&zwnj;نژاد</span></p>
<p>&nbsp;</p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">ردیف درخت&zwnj;هایش شبیه پارک&zwnj;های امروزی نیست. حتی درختانش هم آن چنار&zwnj;های همیشگی تهران نیستند. درخت&zwnj;های قطور، شیب&zwnj;های تند و مسیر&zwnj;های منحنیِ بین این درخت&zwnj;ها حال و هوای دیگری به اینجا داده است. اینجا پارک مهجور اما باوقار قیطریه است. پارک قیطریه و تاریخش چند روزی است که بر سر زبان&zwnj;ها افتاده. این پارک در خاطره&zwnj;های بسیاری حضور دارد. درست یا نادرست، بسیاری این&zwnj;جا را به&zwnj;عنوان محل اقامت &laquo;امیر&zwnj;کبیر&raquo; می&zwnj;شناسند. بسیاری هم این&zwnj;جا را با تپه&zwnj;ی باستانی و گور&zwnj;های چند هزارساله&zwnj;اش می&zwnj;شناسند. همسایه&zwnj;های دیواربه&zwnj;دیوارش هم این&zwnj;جا را باغی سرزنده می&zwnj;دانند که در خاطرات تمام فصولِ اهالی حضور دارد. این پارک بیشتر از خاطرات، آن&zwnj;چنان در محله&zwnj;ی پیرامونی&zwnj;اش بافته شده است که سر&zwnj;زندگی آن را در خیابان&zwnj;های اطراف نیز می&zwnj;توان دید. سر&zwnj;زندگی پارک قیطریه و بر&zwnj;و&zwnj;بیایی که در آن موج می&zwnj;زند، پای فست&zwnj;فودی&zwnj;ها و تنقلاتی&zwnj;های بسیاری را به این محله باز کرده است و نشاطی را به محله&zwnj;ی قیطریه آورده که در کمترین جای این شهر درندشت می&zwnj;توان یافت. دو سه روز پیش بود که خبری درباره&zwnj;ی این باغ منتشر شد؛ خبری که همه&zwnj;ی کسانی که دلبسته&zwnj;ی پارک بوده&zwnj;اند را نگران کرد؛ خبر ساخته شدن مسجدی در این پارک. مسجدی که قرار است در ضلع شمالی این باغ ساخته شود. محلی که برای ساخت مسجد در نظر گرفته شده است، به خاطر اتصال به خیابان قیطریه و نزدیکی به ورودی شمالی پارک، یکی از بهترین نقاط پارک به شمار می&zwnj;آید؛ جایی که هم باغ را پشت خود قرار می&zwnj;دهد و هم نشاط خیابان را در کام می&zwnj;کشد. طی چند روز گذشته بسیاری به این موضوع واکنش نشان دادند. برخی از این می&zwnj;گویند که این محل برای ساخت&zwnj;و&zwnj;ساز مناسب نیست زیرا با هر ساخت&zwnj;و&zwnj;سازی باید درختان بسیاری قطع شود. فارغ از این ادعا، که درست هم است، تذکر دیگری نیز تأمل&zwnj;بر&zwnj;انگیز است. بله این پارک شاید به محلی برای نماز خواندن نیاز داشته باشد؛ اما آن یک نمازخانه برای استفاده&zwnj;کنندگان پارک است نه یک مسجد با حدود ۸۰۰&zwnj;متر مساحت و رو به خیابان اصلی. این سرزمین با مسجد و مسجد&zwnj;سازی غریبه نیست؛ اما چه شده است که صدا&zwnj;ی مخالفت&zwnj;هایی این&zwnj;چنین به گوش می&zwnj;رسد؟ مسئله از جایی شروع می&zwnj;شود که پیرو جریان&zwnj;های اجتماعی دو سال اخیر، حساسیت&zwnj;های بیشتری برای تغییرات شهری شکل گرفته و حتی بنا بر صحبت&zwnj;های عضو شورای شهر، با این جوِ پیش&zwnj;آمده مقابلِ این ساخت&zwnj;و&zwnj;ساز در پارک قیطریه، اگر در نهایت با وجود تمام مخالفت&zwnj;ها هم مسجدی در این نقطه برپا شود، چه بسا عواقب منفی آن بیشتر از محاسن آن خواهد بود؛ زیرا در چنین شرایطی تقابلی آشکارا بین تصمیمات بالا&zwnj;دستی شهر و شهروندان صورت می&zwnj;گیرد و در این بین همه&zwnj;ی گنا&zwnj;هان به پای یک مسجد نوشته می&zwnj;شود. هر طراحی می&zwnj;داند حضور یک مکان مذهبی حریمی پیرامونی ایجاد می&zwnj;کند و بر همسایگی&zwnj;های خود اثر می&zwnj;گذارد. این یعنی برای برپایی یک بنای مذهبی باید حساسیت بشتری خرج کرد و بیشتر به بستری که در آن قرار می&zwnj;گیرد توجه کرد تا بر خلاف انتظار، تداخلی با بستر خود پیدا نکند؛ این درحالی است که بستر محل یادشده در قیطریه، بیشتر از یک مکان مذهبی به چیزی مرتبط با تفریح نیاز دارد. آن هم تفریحاتی در تقویت همان چیزی که خود&zwnj;به&zwnj;خود و با تلاش اهالی این محل طی سال&zwnj;ها شکل گرفته است؛ نه عاملی که این روند را بر هم زند یا مخل این شرایط شود. این داستان وقتی بیشتر خود را نشان می&zwnj;دهد که آنچه بر سر محدوده&zwnj;ی تئاتر شهر تهران گذشت را دوباره و دوباره مرور کنیم. در همسایگی تئاتر شهر بنایی به اسم مسجد ساخته شد. ساخته شدن این بنای جدید علاوه بر تخریب پارکینگ مجموعه&zwnj;ی تئاتر شهر، موجب شد دسترسی به این مجموعه سخت&zwnj;تر و مشکلی به مشکل&zwnj;های بهره&zwnj;برداری از این مجموعه افزوده شود. اهالی تئاتر که سال&zwnj;ها این&zwnj;جا را پاتوق خود می&zwnj;دانستند و برای هر مناسبتی به این&zwnj;جا می&zwnj;آمدند، آرام&zwnj;آرام از این فضا دور شدند. کمتر شدن حضورِ پرهیاهوی این قشر در این محل و نبود سناریویی برای تغییرات جدید، مثل هر بیماری شهری دیگر، باعث شد تا از کیفیت حضور در محیط کاسته شود و این خلاء حتی با بزهکاری پر شود. به نظر می&zwnj;رسد که مجموعه&zwnj;ی تئاتر شهر و پارک دانشجو، امروزه پس از حدود یک دهه از آن تغییرات، بیشتر تبدیل به پاتوق بدون نظارتی برای معتادان و دیگر امراض شهری شده باشد که گویا برای جلوگیری از ادامه&zwnj;ی این روند، به فکر حصارکشی دور ساختمان تئاتر شهر افتاده&zwnj;اند تا تئاتر را از این محیط بیمار جدا کرده و تعامل بی&zwnj;واسطه&zwnj;ی این مکان شهری و مردمی را با شهروندان کمتر و کمتر کنند.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">به گفته&zwnj;ی عبد&zwnj;المطهر محمدخانی &laquo;سخنگوی شهرداری تهران&raquo;، ساخته شدن مسجدی در پارک قیطریه نیز پیرو همان مصوبه&zwnj;ای بود که مسجد ولیعصر را در پارک دانشجو بنا کرد. مصوبه&zwnj;ای از شورای عالی مساجد تهران که حدوداً بیش از سه دهه پیش مقرر کرد تا در بسیاری از پارک&zwnj;های شهر تهران &laquo;مسجد&raquo; ساخته شود. به گفته&zwnj;ی او تاکنون از آن تعدادِ مقررشده، ۴۳ مسجد ساخته شده است و تعداد بسیاری نیز هنوز برپا نشده است. سؤال این جاست که چه احساس نیاز مبرمی او و همراهانش را به ساخت این تعداد مسجد، آن هم در &laquo;پارک&zwnj;ها&raquo; سوق داده است؟ آیا ساخت این تعداد مسجد بر اساس مطالعات محلی صورت گرفته است؟ مگر نه آنکه طبق طرح تفصیلی، این نقاط از شهر در پهنه&zwnj;ی &laquo;جی&raquo; قرار گرفته&zwnj;اند و تغییراتی نباید در آنها صورت بگیرد، مگر با مطالعه، نیازسنجی و نظارت شورای شهر؟ مسجد ساخته&zwnj;شده در پارک دانشجو و تمام پیامدهایش مشتی از این خروار است. آیا درباره&zwnj;ی این تغییرات بزرگ و حساس مطالعه&zwnj;ی پسینی هم صورت گرفته&zwnj;است؟ مطالعه&zwnj;ای که نشان دهد این ساخت&zwnj;و&zwnj;ساز&zwnj;ها چه اندازه به اهداف مد نظر نزدیک شده&zwnj;اند یا این که چگونه خود بر مشکلات شهروندان افزوده&zwnj;اند؟ این سؤال&zwnj;ها نشان می&zwnj;دهد وظیفه&zwnj;ی شورای شهر در قبال این&zwnj;دست تغییرات چه اندازه مهم است. مسئولیت این تغییرات با پیمانکار آن نیست؛ شهردار&zwnj;ها نیز نقش کمی دارند. اگر سرراست بخواهیم بگوییم، شورای شهر به عنوان مجری قانونی احقاق حقوق شهروندان باید مسئولیت این اقدام و عواقب کالبدی و اجتماعی ناشی از آن را بپذیرد و هرچه زود&zwnj;تر فکر چاره&zwnj;ای کند. درباره&zwnj;ی طرح ساخت مسجد در پارک قیطریه گفته شده است که این مسجد در جایی قرار می&zwnj;گیرد که مسجدی در نزدیکی&zwnj;اش وجود ندارد. دلیل این ادعا را نمی&zwnj;دانیم. شاید مسئولین این امر آن&zwnj;چنان شیفته&zwnj;ی طرح خود شده&zwnj;اند که مساجد نزدیک را نمی&zwnj;بینند. شاید هم دلیل دیگری پشت ماجرا است که ما از آن بی&zwnj;خبریم. اما کاملاً مشخص است دست&zwnj;اندرکاران این طرح هیچ&zwnj;وقت در چندقدمی این محله پرسه نزده&zwnj;اند. اهالی قیطریه خوب می&zwnj;دانند که حد&zwnj;اقل دو مسجد در همسایگی&zwnj;های این پارک قرار دارد. یکی مسجد نور در جنوب پارک و دیگری مسجد قائم چیذر در شمال آن. هر کدام از این دو مسجد، به غیر از امامزاده&zwnj;ها و مسجد&zwnj;های دیگر آن حوالی و منطقه، طرفداران پر&zwnj;و&zwnj;پاقرصی دارند. نشانه&zwnj;اش همین شب&zwnj;های قدر. پس به نظر می&zwnj;رسد این ادعا که این بنا &laquo;مسجدی&raquo; برای اهالی این محله است بسیار سست می&zwnj;نماید؛ زیرا احتمال بسیار کمی دارد که بتوان استفاده&zwnj;کنندگان مساجد نزدیک را از پاتوق&zwnj;های مذهبی قدیمی&zwnj;شان یک&zwnj;باره جدا کرد و به این محل کشاند. شاید لازم باشد به یاد بیاوریم که خبر ساخت این مسجد از حاشیه&zwnj;ی مصاحبه&zwnj;ی شهردار تهران درز کرد؛ آن هم مصاحبه&zwnj;ای در پایان نشست آقای زاکانی با هیئت دولت. نکته&zwnj;ای در این اتفاق ذوق می&zwnj;زند؛ مگر تصمیم ساخته شدن مسجدی در یکی از محله&zwnj;های نسبتاً کوچک تهران از وظایف شهردار است که رسانه&zwnj;ای شود؟ این موضوعات عموماً در سطح شهرداری&zwnj;های ناحیه مطرح می&zwnj;شوند. در این مصاحبه ایشان به پروژه&zwnj;&zwnj;ای فرا&zwnj;منطقه&zwnj;ای اشاره می&zwnj;کنند. به نظر می&zwnj;رسد صحبت&zwnj;های آقای زاکانی و استفاده&zwnj;ی ایشان از پسوند &laquo;پروژه&zwnj;ای فرا منطقه&zwnj;ای&raquo; برای این بنا نیز درست نیست. زیرا خود ایشان در صحبت از این پروژه، به درخواست اهالی برای ساخت مسجدی برای محله&zwnj;ی خود اشاره می&zwnj;کنند و این یعنی برپایی مسجدی محلی. نکته&zwnj;ی دیگر این است که بله این پارک شاید وجهه&zwnj;&zwnj;ای فرامنطقه&zwnj;ای گرفته باشد، اما خود آقایان هم می&zwnj;دانند که پارکی با این ابعاد و ظرفیت&zwnj;های پیرامونش مانند کاربری&zwnj;ها و دسترسی&zwnj;ها، برای این نقش بسیار کوچک نیز است. حتی شورای ترافیک با بارگذاری امروزی آن هم مشکل دارد چه رسد به اضافه شدن کاربری فرا&zwnj;منطقه&zwnj;ای در این پارک. پس این شرایط این شبهه را ایجاد می&zwnj;کند که ساخت چنین مسجدی آن هم در این شرایط، فرسنگ&zwnj;ها با واقعیت&zwnj;های بستر و خواست مردم فاصله دارد. شاید این مسئله به حضور آقای زاکانی در جلسات هیئت تصمیم&zwnj;گیرنده&zwnj;ی دیگری در مراتب بالاتر مربوط باشد. زیرا وقتی صحبت از علت و نیاز چنین تغییر بزرگی در این نقطه از شهر شد، اسماعیل کوثری به عنوان عضو سپاه و یکی از نمایندگان مجلس اسلامی به حمایت از آن پرداخت و آن را تیری در قلب دشمنان خواند. دلیل این اظهارات را برای یک پروژه&zwnj;ی نسبتاً کوچک شهری نمی&zwnj;دانیم.</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تمام این اتفاق&zwnj;ها در کنار اظهار نظر موافقان و مخالفان آن، درست زمانی رخ می&zwnj;دهد که هنوز در تعطیلات نوروز به سر می&zwnj;بریم؛ روزنامه&zwnj;ها یا تعطیل هستند یا نیمه&zwnj;تعطیل&zwnj; و اخبار غیررسمی به&zwnj;خوبی در شبکه&zwnj;های اجتماعی دست&zwnj;به&zwnj;دست می&zwnj;شود. اوضاع به شکلی ا&zwnj;ست که خبر ساخت این مسجد اخبار مهم&zwnj;تری را پوشش داده. خبر عبور دلار از قیمت ۶۰ هزار تومان و خبر واگذاری غیر قانونی باغ ازگل از تب&zwnj;وتابش افتاده و فاصله&zwnj;ی چندانی تا فراموشی ندارد. آیا این خبر واقعاً می&zwnj;خواست اخباری دیگر را پوشش دهد؟ از طرفی در اخبار ضد و نقیضی می&zwnj;شنویم که حصار&zwnj;هایی که برای تجهیز کارگاه دور محوطه&zwnj;ی مد&zwnj;نظر کشیده شده بود جمع شده؛ اما صبح سیزده&zwnj;به&zwnj;&zwnj;در فیلمی منتشر شد که مخالفان این ساخت&zwnj;و&zwnj;ساز&zwnj;ها را در کنار همان زمین پارک و حصار معروفش نشان می&zwnj;دهد. گویا این مهمان نوروزی چند روز بیشتر پیش ما می&zwnj;ماند. چه اتفاقی در&zwnj;حال رخ&zwnj;دادن است؟ چرا این پروژه در نوروز باید شروع می&zwnj;شد؟ یا چرا اخبار آن باید در این روز&zwnj;ها و در این وسعت گسترش می&zwnj;یافت؟ ماجرا چیست؟ آیا همین برچیده شدن حصار هم خود قرار است ساخت مسجد را پوشش دهد؟! آیا ارتباطی بین این پروژه با دیگر رخ&zwnj;داد&zwnj;های این روز&zwnj;ها وجود دارد؟ اگر نه، چرا در روز آخر تعطیلات عید می&zwnj;شنویم حصارها هنوز باقی است؟ این تناقضات و حاشیه&zwnj;ها درباره&zwnj;ی ساخت این مسجد تا کجا ادامه دارد؟ شاید دست&zwnj;اندر&zwnj;کاران این پروژه به این فکر می&zwnj;کنند که می&zwnj;توانند با دستکاری اخبار زمان بخرند تا اوضاع برای از سر گرفتن احداث مسجد مساعدتر شود و همه همه&zwnj;چیز را مانند هزاران هزار خبر دیگر فراموش کنند. اگر امروز گذرتان به پارک قیطریه بیفتد، می&zwnj;بینید که تنور نانوایی کنار این زمین مثل همیشه گرم است و بستنی بستنی&zwnj;فروش&zwnj;هایش سرد؛ همه&zwnj;چیز مثل همیشه است، با این تفاوت که هر رهگذری که با حصار&zwnj;های بلند و آهنی این کارگاه چشم&zwnj;درچشم می&zwnj;شود، لبخند تلخی می&zwnj;زند و به رخ&zwnj;داد&zwnj;های آتی&zwnj;اش می&zwnj;اندیشد.</span></p>
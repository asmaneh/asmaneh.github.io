--- 
title: "از گرافوس تا گِرس‌هاپر" 
authors: sepehri 
types: blog 
featured: false
featureImg: "/assets/img/posts/tfTnM.jpg" 
slug: tfTnM 
gallery: 
- image_path: "/assets/img/posts/tfTnM.jpg" 
  title: "از گرافوس تا گِرس‌هاپر" 
- image_path: "/assets/img/posts/tfTnM-1.jpg" 
  title: "" 
 
--- 
<div>
<div>آیا تا به حال اسم &laquo;گرافوس&raquo; را شنیده&zwnj;اید؟ گرافوس [۱] یک قلم ترسیم بود که در سال&zwnj;های دهۀ ۳۰ و ۴۰ شمسی برای طراحی معماری استفاده می&zwnj;شد. دانشجویانِ آن سال&zwnj;ها با این قلم خاطره&zwnj;ها دارند. کار با این قلم دشوار بود. هنگام کار با آن، معمولاً دست&zwnj;های استفاده&zwnj;کننده جوهری می&zwnj;شد و خطر کثیف شدن کار نیز همواره وجود داشت. پس از ترسیم چند خط، سرِ قلم باید شستشو می&zwnj;شد. پر کردن گرافوس از جوهر هم کاری دشوار بود و مهارت خاصی می&zwnj;طلبید. گرافوس علی&zwnj;رغم همۀ محدودیت&zwnj;ها، قابلیت&zwnj;هایی هم داشت. گرافوس نوک&zwnj;های قابل تعویض داشت و این نوک&zwnj;ها امکان ترسیم خطوط با ضخامت&zwnj;های مختلف را می&zwnj;داد. از این گذشته، خطوطِ گرافوس وقتی روی شاسی می&zwnj;نشست بسیار چشمگیر بود. از میانۀ دهۀ ۴۰، قلم راپیدوگراف وارد بازار شد و به سرعت جای گرافوس را گرفت. کار با راپید، همان&zwnj;طور که از اسمش بر می&zwnj;آمد، بسیار آسان&zwnj;تر، سریع&zwnj;تر و پاکیزه&zwnj;تر بود. این بود که گرافوس خیلی زود فراموش شد. اکنون اگر از یک دانشجوی معماری بپرسید که گرافوس چیست، یقیناً نمی&zwnj;داند. ابزاری که سال&zwnj;های نه&zwnj;چندان دور استفاده می&zwnj;شد کاملاً منسوخ شد و از یادها رفت. بسیاری ابزارهای دیگر هم بودند که به سرنوشت گرافوس دچار شدند با همۀ قابلیت&zwnj;ها و محدودیت&zwnj;هایشان.<br /><br />مهم&zwnj;ترین ابزار طراحیِ این روزها کامپیوتر است. کامپیوتر فقط یک ابزار نیست بلکه مجموعه&zwnj;ای از ابزارها است. هر کدام از نرم&zwnj;افزارهای آن خود یک ابزار است. البته درون هریک از نرم&zwnj;افزارها نیز ابزارهای بسیاری وجود دارد. علاوه&zwnj; بر این، هر روز افزونه&zwnj;هایی برای این نرم&zwnj;افزارها ساخته می&zwnj;شود و ابزارهایی به آنها می&zwnj;افزاید. برای مثال، گرس&zwnj;هاپر [۲] یکی از این افزونه&zwnj;ها است که امروز بسیاری از دانشجویان معماری و معماران را به وجد آورده است. این نرم&zwnj;افزار در ایران مشتاقان بسیاری دارد و کلاس&zwnj;های آموزش آن به طور گسترده در دانشگاه&zwnj;ها و مؤسسات برگزار می&zwnj;شود. گرس&zwnj;هاپر هم مانند گرافوس یک ابزار طراحی است و قابلیت&zwnj;هایی دارد و البته محدودیت&zwnj;هایی. سوال اینجا است که آیا بناهایی که با گرافوس طراحی شدند با بناهایی که با گرس&zwnj;هاپر طراحی می&zwnj;شوند یکسان خواهند بود؟ آیا قابلیت&zwnj;ها و محدودیت&zwnj;های این ابزارها بر طراحی معماری تأثیر نمی&zwnj;گذارد؟ یقیناً ابزارهای طراحی بر کیفیت خلق آثار تأثیرگذار خواهند بود و طراحان تحت سیطرۀ ابزارها هستند. در طراحی و نیز مطالعۀ آثار معماری نباید از تأثیر ابزارها غافل شد. خصوصاً این روزها که پی&zwnj;در&zwnj;پی ابزارها و نرم&zwnj;افزارها و افزونه&zwnj;های جدید به بازار می&zwnj;آید. در این هنگام، شایسته است بپرسیم که در عصر کثرت ابزارها، ابزار مناسب برای معماری ما چیست؟</div>
<div>&nbsp;</div>
</div>
<div>۱. گرافوس (Graphos) یک نام تجاری است.</div>
<div>۲. گرس&zwnj;هاپر (Grasshopper) یک افزونه برای نرم&zwnj;افزار راینو (Rhino) است که امکان طراحی پارامتریک را فراهم می&zwnj;کند.</div>
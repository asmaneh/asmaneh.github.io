--- 
title: "دروازه در شهرهای سده‌های نخست اسلامی ایران| پریسا رحیم‌زاده، زهرا اهری" 
authors: asmaneh 
types: bap 
categories: articles 
tags: شهر اسلامی,تاریخ شهر ایران,سده‌های نخست اسلامی ایران,دروازه‌ها,پریسا رحیم‌زاده,زهرا اهری 
featured: false
slug: tkcN 
--- 
<p>دروازه یکی از عناصر مهم و کم&zwnj;شناخته&zwnj;شدۀ شهرهای پیشامدرن است. در این مقاله، دروازه در شهرهای سده&zwnj;های نخست اسلامی در گسترۀ فرهنگی ایران بررسی شده است. در این پژوهش با بررسی و تفسیر متون درجۀ اول، داده برای روایتی تاریخی از دروازه فراهم شده است. در این مقاله، چیستی دروازه، نسبت دروازه با شهر و حیات شهری، و نسبت دروازه با تلقی افراد از شهر و جهان پیرامون، ذیل سه نقش متفاوتی که دروازه می&zwnj;تواند به خود بگیرد، بررسی شده است: دروازه به&zwnj;مثابۀ شیئی محصول عمل انسان؛ دروازه به&zwnj;مثابۀ ابزاری برای انجام کنش&zwnj;های انسانی؛ دروازه به&zwnj;مثابۀ صحنه&zwnj;ای برای اعمال انسانی. از خلال این بررسی، وجوهی از ماهیت دروازه و موقعیت آستانه&zwnj;ای آن در فضای شهر و نقش آن در تعیین و تبیین قلمرو شهر روشن می&zwnj;شود. اجزا و فضاهای دروازه طوری سازمان&zwnj;دهی می&zwnj;شد که بتوان بسته به موقعیت، آمدوشد را با درجات مختلف کنترل کرد. دروازه بر احتمال گذار میان درون و بیرون تأکید داشت، اما این گذر را مشروط به ارزش&zwnj;ها و قوانینی می&zwnj;کرد که به شهر به&zwnj;مثابۀ قلمرو معنا می&zwnj;بخشید. دروازه در شکل&zwnj;دهی به تصویر ذهنی افراد از ساختار شهر و قلمرو آن نقش مهمی ایفا می&zwnj;کرد. حفظ دروازه برای حفظ شهر حیاتی بود. دروازه و رویدادهای مرتبط با آن، به&zwnj;واسطۀ وضعیت آستانه&zwnj;ای و اهمیتی که در حفظ و تعیین و تبیین حدود شهر داشت، دلالت&zwnj;های نمادینی یافته بود. در واقع دروازه در هر سه لایۀ کالبدی و اجتماعی و نمادین نمایندۀ شهر به&zwnj;مثابۀ یک قلمرو بود.</p>
<p>&nbsp;</p>
<p>پریسا رحیم&zwnj;زاده و زهرا اهری. &laquo;دروازه در شهرهای سده&zwnj;های نخست اسلامی ایران&raquo;، در <em>مطالعات معماری ایران</em>، دورۀ ۹، شماره ۱۷ (مرداد ۱۳۹۹)، ص ۷۷-۹۶.</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>دریافت مقاله:</p>
<p dir="ltr" style="text-align: left;"><a href="http://jias.kashanu.ac.ir/article-1-2009-fa.html">http://jias.kashanu.ac.ir/article-1-2009-fa.html</a></p>
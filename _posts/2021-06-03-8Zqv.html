--- 
title: "فرار از مدرسه: بررسی آثار و احوال محمدکریم پیرنیا از منظر تاریخ‌پژوهشی معماری ایران| با مقدمۀ مهرداد قیومی بیدهندی" 
authors: abdollahzadeh 
types: bap 
categories: asmaneBooks 
tags: محمد‌مهدی عبد‌الله‌زاده,مهرداد قیومی بیدهندی,محمدکریم پیرنیا,تاریخ‌پژوهشی معماری,معماری ایران 
featured: false
featureImg: "/assets/img/posts/8Zqv.jpg" 
slug: 8Zqv 
gallery: 
- image_path: "/assets/img/posts/8Zqv.jpg" 
  title: "فرار از مدرسه: بررسی آثار و احوال محمدکریم پیرنیا از منظر تاریخ‌پژوهشی معماری ایران| با مقدمۀ مهرداد قیومی بیدهندی" 
 
--- 
<p>در طی سالیان، مدح بی&zwnj;حساب پیرنیا یا بهره&zwnj;گیری ابزاری از او از یک سو، و نقد نامنصفانۀ او از سوی دیگر، چهرۀ او و اندیشه&zwnj;اش را معوج و پنهان و غبارآلود کرده است. برای اینکه این چهره آشکار شود، باید با پیرنیا همدل شد؛ باید موقعیت او را درک کرد؛ درد او را فهمید؛ و راه او و ادب راه پیمودن او را کشف کرد. در این صورت است که نقد و سنجش او و پیش&zwnj;تر رفتن از او ممکن خواهد شد. این کتاب حاضر در زمرۀ نخستین تلاش&zwnj;ها برای فهم و نقد پیرنیا به چنین شیوه&zwnj;ای است.&nbsp;</p>
<p>متن کتاب با شرح زندگی و احوال پیرنیا آغاز می&zwnj;شود. او از یزد به تهران می&zwnj;آید و در دانشگاه به درس معماری مشغول می&zwnj;شود. اما بعد از مدتی دلسرد می&zwnj;شود و در پی اتفاقاتی درس را نیمه&zwnj;کاره رها می&zwnj;کند. به وزارت معارفِ آن روز می&zwnj;رود و در پروژۀ بزرگ مدرسه&zwnj;سازی مشغول می&zwnj;شود. با تجزیۀ وزارت معارف، به سازمان حفاظت آثار باستانی می&zwnj;رود و حیات حرفه&zwnj;ای خود را در مطالعۀ تاریخ و حفاظت آثار تاریخی آغاز می&zwnj;کند. او مدتی بعد در مقام مدرّس به مدرسه معماری بازمی&zwnj;گردد.&nbsp;</p>
<p>پس از کنکاش در احوال پیرنیا و نسبت او با زمینه و زمانه&zwnj;اش کتاب به مهمترین اثر او، اصول و سبک&zwnj;شناسی معماری ایران، می&zwnj;پردازد. ابتدا بر سبک و معنای آن درنگ می&zwnj;کند تا مواضع پرسش در سبک&zwnj;شناسی را بشناسد. سپس به سراغ آرای پیرنیا می&zwnj;رود؛ لیکن چون روایت سامان&zwnj;یافته و قابل اتکا از او نمی&zwnj;یابد، از خلال اسناد به&zwnj;جامانده از پیرنیا اصول معماری و مقدمات سبک&zwnj;شناسی و یک سبک (پارتی) را بازروایی و بازنویسی می&zwnj;کند و بر مبنای آن به تحلیل و نقد رأی پیرنیا می&zwnj;پردازد.</p>
<p>&nbsp;</p>
<p>محمدمهدی عبدالله&zwnj;زاده. <em>فرار از مدرسه: بررسی أثار و احوال محمدکریم پیرنیا از منظر تاریخ&zwnj;پژوهی معماری ایران</em>. با مقدمۀ مهرداد قیومی بیدهندی. تهران: متن (فرهنگستان هنر)، ۱۴۰۰.</p>
<p>&nbsp;</p>
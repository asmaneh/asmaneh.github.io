--- 
title: " تاریخ معماری چیست؟(۲) | (پاره‌ای دیگر از کتاب‌نگاشت توضیحی نظریه‌های تاریخ معماری و هنر)" 
authors: mqayoomi 
types: blog 
tags: تاریخ,معماری,کتاب‌نگاشت,توضیحی,نظریه,هنر,آسمانه,مطالعات,ایران 
featured: true
slug: W4gtB 
excerpt: "رویکرد دیگر جغرافیا و فرهنگ است. این رویکرد نتیجه‌ی تفکری است که تاریخ معماری هر ملت را حوزه‌ی معرفتی مستقلی می‌داند که می‌توان آن را مستقل از دیگر حوزه‌ها مطالعه کرد. مثلاً تاریخ معماری یک ملت معاصر ممکن است شامل قلمروهایی ‌شود که پیش‌تر مستقل بوده‌اند یا شامل مناطق متمایز زبانی‌ای شود که تاریخ معماری‌شان در دل گروه ملی یکپارچه و بزرگ‌تری محقق شده است. مهاجرت و استعمارگری و نیز مرزبندی‌های سده‌ی اخیر در این رویکرد تاریخ‌نگاشت معماری اثر دارد." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">۱۷</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">. </span><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><em style="box-sizing: inherit;">تاریخ معماری چیست؟</em>(۲)</span></strong></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>(پاره&zwnj;ای دیگر از </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">) &zwnj;</span></p>
<p><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات کتاب</span></p>
<p dir="ltr" style="text-align: left;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Leach, Andrew. (2010). </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">What Is Architectural History?</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> Cambridge and Malden: Polity Press, 167 pages. </span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">لیچ، اندرو. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تاریخ معماری چیست؟</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> &zwnj;</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">ادامه&zwnj;ی بررسی کتاب رویکرد دیگر جغرافیا و فرهنگ است. این رویکرد نتیجه&zwnj;ی تفکری است که تاریخ معماری هر ملت را حوزه&zwnj;ی معرفتی مستقلی می&zwnj;داند که می&zwnj;توان آن را مستقل از دیگر حوزه&zwnj;ها مطالعه کرد. مثلاً تاریخ معماری یک ملت معاصر ممکن است شامل قلمروهایی &zwnj;شود که پیش&zwnj;تر مستقل بوده&zwnj;اند یا شامل مناطق متمایز زبانی&zwnj;ای شود که تاریخ معماری&zwnj;شان در دل گروه ملی یکپارچه و بزرگ&zwnj;تری محقق شده است. مهاجرت و استعمارگری و نیز مرزبندی&zwnj;های سده&zwnj;ی اخیر در این رویکرد تاریخ&zwnj;نگاشت معماری اثر دارد. شرط آنکه بنایی در زمره&zwnj;ی معماری یک سرزمین قرار گیرد این است که مظهر شخصیت بومی آن سرزمین باشد. نظریه&zwnj;ای که در پس این رویکرد وجود دارد آن است که معماری در هر سرزمینی شخصیتی منحصر به خویش می&zwnj;یابد و این شخصیت می&zwnj;تواند راهنمای سامان&zwnj;دهی به آثار تاریخی معماری باشد. رویکرد دیگر گونه&zwnj;شناسی است. در سده&zwnj;های هجدهم و نوزدهم معماری را همچون بسیاری دیگر از پدیده&zwnj;های طبیعی و فرهنگی شمردند. بناها را، همچون پرندگان و نقاشی&zwnj;ها و صخره&zwnj;ها و انسان&zwnj;ها، به خانواده&zwnj;هایی تقسیم کردند که بشود آنها را مستقل از تاریخ فهم کرد. گونه&zwnj;هایی نیز از طرز کارکرد بناها برمی&zwnj;آمد. در این رویکرد، هر خانواده از بناها هم کیفیتی صوری دارد و هم کارکردی؛ همچنین می&zwnj;توان هر خانواده را مطابق مقولاتی تقسیم کرد که غالباً خود گونه&zwnj;شان پیش می&zwnj;نهد. در کثیری از تاریخ&zwnj;نامه&zwnj;های معماریِ سامان&zwnj;یافته بر محور گونه&zwnj;شناسی، گونه&zwnj;های بناها را از نظر کارکردی به شیوه&zwnj;ای عمل&zwnj;گرایانه&zwnj;تر از هم تمیز داده&zwnj;اند و گونه را شیوه&zwnj;ای مناسب برای تحدید مطالعه&zwnj;ی تاریخی شمرده&zwnj;اند؛ نه واحدی ثابت و استوار و مستدل. رویکرد دیگر فن است. تاریخ&zwnj;های معماری سامان&zwnj;داده بر مبنای فن شامل تاریخ ترسیم، تاریخ جنبه&zwnj;های فنی معماری، تاریخ ساختمان، تاریخ نوشتن دستورالعمل برای دیگر معماران، و ... می&zwnj;شود. فنی که در تاریخ&zwnj;نامه&zwnj;های این رویکرد بدان می&zwnj;پردازند فن &laquo;ساختنِ جا&raquo;ست. ساختن جا مفهومی پدیدارشناسانه است که به واسطه&zwnj;ی آثار نوربرگ&zwnj;ـ شولتس تداول و وجاهت تاریخی بسیار یافته است. این تاریخ&zwnj;های فنی بیشتر تاریخ اعمال است تا تاریخ معماری. اینها هیچ&zwnj;گاه خاص معماری نیست؛ یا در واقع به&zwnj;ندرت خاص معماری است. تشخیص آن &laquo;فنون&raquo;ی که این دسته از مورخان تاریخ آنها را می&zwnj;نویسند خودْ محصول تاریخ است. رویکرد آخرْ مضمون و تشبیه است. تاریخ معماری به منزله&zwnj;ی تاریخ سبک یا گونه یا فن معماری بر استمرار تاریخی&zwnj;ای مبتنی است که می&zwnj;توان آن را در درون معماری بنا کرد؛ اما تاریخ&zwnj;نامه&zwnj;ی معماری&zwnj;ای که بر محورهای مضمونی و تشبیهی سامان یافته باشد به رابطه&zwnj;هایی، چه عینی و چه انتزاعی، بین معماری و &laquo;بیرون&raquo; آن راجع است. تاریخ&zwnj;نامه&zwnj;ی معماری&zwnj;ای که بنا بر مضمون سامان یافته باشد با مطابقت&zwnj;های بین فعالیت معماری و دیگر اقسام فعالیت تاریخی، بین بناها و کاربردهایی که برای آنها پدید آمده یا معنایی که بدان&zwnj;ها متعلق است سروکار دارد؛ و نیز به حوزه&zwnj;ی اندیشه&zwnj;ها و مضامین معماریانه، همچون سکونت و بازنمایی، وارد می&zwnj;شود که بیرون از دایره&zwnj;ی معماری است.</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">در فصل سوم، به مضمون &laquo;شاهد&raquo; پرداخته می&zwnj;شود؛ به اثرهایش در مفهوم&zwnj;سازی تاریخ معماری، و ابزارها و وظایفی که شاهد پیش روی مورخ معماری می&zwnj;نهد. در این فصل، پرسش از شأن ابزاری یا عملیِ تاریخ معماری مطرح می&zwnj;شود؛ از طریق تأمل در پیوند تاریخ معماری با مخاطبان حرفه&zwnj;ای&zwnj;اش، معضلات مفهومی ناشی از خطای تاریخی، سنت&zwnj;های تاریخی و نفوذ &laquo;پروژه&zwnj;&raquo;ی معماری در قلمرو تاریخ معماری. این گرایش در میان مورخان مدرنیست معماری بعدها، در سده&zwnj;ی بیستم، در معرض نقدهای بسیار واقع شد؛ اما در این کتاب به منزله&zwnj;ی موضوعی بررسی می&zwnj;شود که خاص یک فرهنگ معماری است که گاه تلاش می&zwnj;کند خطی آشکار میان تولید و بازتاب و نقد بکشد. معماری جوهر تاریخ معماری است. اثرهای مادی و ناپایدار و مفهومیِ معماریْ شواهد تاریخ معماری است. مورخ معماری می&zwnj;تواند تعریف از قلمرو تاریخیِ معماری را متناسب با زمینه&zwnj;های مفهومی یا معرفتی یا شواهد موجود تنظیم و آن را فراخ یا تنگ کند. دامنه&zwnj;ی مفید بودن هر مدرک بسته به پرسش&zwnj;هایی است که از آن می&zwnj;شود. بحث درباره&zwnj;ی شاهد به مبحث قضاوت مربوط است. گاهی مورخ شواهدی را عرضه می&zwnj;کند تا رویدادهای گذشته را بازنمایی و بازسازی کند. هر شاهد تازه&zwnj;ای که عیان شود و هر منظر مفهومی و ابزار تحلیلی جدیدیْ معنا و اهمیت شواهد موجود را دگرگون می&zwnj;کند. بی&zwnj;شک طرز فهم مورخ معماری از شواهد است که شیوه&zwnj;ی تصور و تحقیق و استناد و عرضه&zwnj;ی کار او را معین می&zwnj;کند. در معماری، آنچه از گذشته&zwnj;های دورِ بنا یا یادمان یا بافت تاریخی&zwnj;ای به جا مانده است دلیل محکمی است بر اینکه آن مصنوع را ساخته بوده&zwnj;اند، می&zwnj;توانیم بر مبنای آن فرضیاتی پیش بنهیم، و واقعیات مربوط به آن را می&zwnj;توانیم کشف کنیم و بیازماییم. موضوعات مربوط به شاهد با دو مسئله&zwnj;ی قدیمی تاریخ&zwnj;نگاشت معماری مرتبط است: تاریخ بنا و تاریخ معمار. بازنگری&zwnj; ظریف و دقیقِ شاهدی موجودْ گاه مقوله&zwnj;ای را روشن می&zwnj;کند و در تاریخ&zwnj;نگاشت کل یک دوره اثر می&zwnj;&zwnj;گذارد. همه&zwnj;ی اقسام آثار معماری ممکن است خود شاهدی برای مسائل تاریخی&zwnj;ای باشد که معماریانه نیست و در تاریخ اندیشه، تاریخ اجتماعی، تاریخ جمعیت، تاریخ فرهنگی، تاریخ نهادها، تاریخ نظامی، تاریخ دین، تاریخ علم، تاریخ سیاست، تاریخ&zwnj;های ملی و منطقه&zwnj;ای و مانند اینها مطرح شده است. در فصل چهارم، &laquo;چه فایده؟&raquo;، به مطالعه&zwnj;ی تاریخ متأخر تاریخ&zwnj;نگاشت معماری پرداخته می&zwnj;شود. این مبحث مخاطب را به تأمل در امروز می&zwnj;رساند؛ به این پرسش دشوار که &laquo;اکنون تاریخ معماری چیست؟&raquo;. در این فصل، مطالبی در خصوص نسبت تاریخ معاصر و تاریخ گذشته، چگونگی ادراک گذشته و نقش آن در تعریف تاریخ معماری و فهم معماریِ تاریخی، فهم معماری در بستر تاریخی خویش مطرح شده است. به عقیده&zwnj;ی لیچ، گذشته مجموعه&zwnj;ای از نمونه&zwnj;ها را در اختیار معماران می&zwnj;گذارد که برای آنها الهام&zwnj;بخش است. این نمونه&zwnj;ها به هنرمند امکان می&zwnj;دهد به اثر هنری خویش صورت بخشد. شواهد نشان از آن دارد که معماری همواره به نحوی با گذشته ارتباط برقرار می&zwnj;کرده است؛ به نحوی که می&zwnj;توان با بررسی تطبیقی گذشته، چگونگی بهره&zwnj;گیری از فرم&zwnj;های پیشین را در معماری مشخص کرد. لیچ پس از بیان اهمیت و تأثیر معماری تاریخی در معماری امروز، از نسبت میان معماری معاصر و معماری تاریخی به&zwnj;اختصار سخن گفته است. برای چندین سده، معماری ارتباط خود را با معماری باستان حفظ کرده بود. یکی از دوره&zwnj;هایی که در آن، الهام&zwnj;بخشی گذشته بیش از دیگر زمان&zwnj;ها به مدد معماران آمد سده&zwnj;ی پانزدهم در فلورانس و رم بود، که بناهای به&zwnj;جامانده از روم باستان الهام&zwnj;بخش طراحی بناهای جدید شد. چنین ارتباطاتی میان گذشته و حال نشانه&zwnj;ای از آگاهی تاریخی به&zwnj;شمار می&zwnj;رود. از سده&zwnj;ی هجدهم، مطالعه&zwnj;ی تاریخ معماری شاخه&zwnj;ای از مطالعه&zwnj;ی فرهنگ انسانی شد. در آن زمان، معماران از دانش تاریخی معماری چون دانشی سنتی بهره می&zwnj;گرفتند. تشابهات معماری تاریخی با معماری دهه&zwnj;های میانی سده&zwnj;ی نوزدهم نیز قابل توجه است. بهره&zwnj;گیری از سبک&zwnj;ها و عناصر تزیینی معماری تاریخی در زمان&zwnj;های مختلف به اشکال متفاوت رواج داشته است. عناصر معماری گذشته همچون الگوهایی در اختیار معماران بوده و در زمان&zwnj;ها و مکان&zwnj;های مختلف به&zwnj;کار می&zwnj;رفته است. ارتباط میان معماری گذشته و حال تا آغاز معماری مدرن نیز تداوم داشت و در دوران مدرن گرایش به تاریخ یکی از جریان&zwnj;های بنیادین فرهنگ معماری به&zwnj;شمار می&zwnj;رفت. معماران با توجه به معماری گذشته، امکان ارزیابی آثار گذشته و نیز مقایسه&zwnj;ی مفاهیم معماری معاصر با گذشته را می&zwnj;یابند.</span></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">در سده&zwnj;ی بیستم، در اصلِ مفید بودن تاریخ معماری برای طراحی تردید کردند؛ گرچه در همان زمان نیز برخی از معماران تلاش&zwnj;هایی برای یافتن نمونه&zwnj;ها و مفاهیم و راهبردهای مفید از گذشته داشتند و همچنان اهمیت تاریخ معماری در تعریف معیارهای تاریخی معماری مشهود بود. لیچ در این فصل دو نظر اصلی درباره&zwnj;ی نسبت تاریخ و معماری مطرح کرده است: نخست، نظری که تاریخ را متعلق به گذشته و جدا از زمان حاضر می&zwnj;داند. این تاریخ را می&zwnj;توان گذشته&zwnj;ی مرده خواند. در چنین نگرشی، نمی&zwnj;توان نفع چندانی از گذشته برای معماری امروز متصور شد. دوم، تاریخی که گرچه گذشته را روایت می&zwnj;کند؛ به زمان حاضر نیز مرتبط است و منافع و درس&zwnj;هایی برای حال دارد. از این منظر، وقایع در فرایندی متشکل از مراحلی در گذشته تا حال مشاهده و تفسیر می&zwnj;شود و تاریخ معماری از آن رو که بخشی از شواهد و دانش معماری را فراهم می&zwnj;آورد و در اختیار معماران می&zwnj;نهد امری سودمند برای معماری به&zwnj;شمار می&zwnj;رود. نویسنده مباحث این فصل را با شرح نظرهای بندتّو کروچه پیش برده است. نویسنده در مبحث نسبت گذشته با معماری، مهم&zwnj;ترین کار مورخان معماری را فهم و ارزیابی گذشته بیان کرده است. این کار از طریق بحث درباره&zwnj;ی تاریخ معماری ممکن می&zwnj;شود. چگونگی نگرش به تاریخ معماری به چارچوب&zwnj;ها، منظرها، و اثرهای تاریخ معماری در مخاطبان شکل می&zwnj;دهد. صورت تاریخ معماری ممکن است مطابق با اوضاع و احوال امروز شکل&zwnj;گیرد. تاریخ معماری و معماری معاصر ارتباطی دوسویه با هم دارند؛ از تاریخ معماری انتظار می&zwnj;رود سیاق تاریخی معماری معاصر را تشریح کند. تحقیقات تاریخی معماری نشانه&zwnj;هایی از نگرش معاصر در خود دارد و به طرز رایج در دوره&zwnj;ی معاصر بیان می&zwnj;شود. بسیاری از مسائل تاریخی از نگاه امروزی و شیوه&zwnj;ی معاصر ادراک می&zwnj;شود. دانش تاریخی نیز از طریق بناهای به&zwnj;جامانده از گذشته، بناهای یادمانی و نیز از طریق آثار گردآمده در مجموعه&zwnj;ها و کتابخانه&zwnj;ها و ... به محققان تاریخ معماری و معماران این عصر منتقل می&zwnj;شود.[...] [ادامه دارد] </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات منبع مهرداد قیومی بیدهندی و دیگران، </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">، تهران: دانشگاه شهید بهشتی، ۱۳۹۴، فصل۳. </span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">برای مشاهده&zwnj;ی بخشی از کتاب </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">تاریخ معماری چیست؟</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> به پیوند زیر مراجعه کنید:</span></p>
<p dir="ltr"><a href="https://www.google.se/books/edition/What_is_Architectural_History/itn2_1s_21kC?hl=en&amp;gbpv=0" target="_blank" rel="noopener">https://www.google.se/books/edition/What_is_Architectural_History/itn2_1s_21kC?hl=en&amp;gbpv=0</a></p>
--- 
title: "آبادانی ویرانه‌ها ۲" 
authors: hashemi.mitra 
types: blog 
tags: آبادانی,ویرانه,معماری,تاریخ معماری,جنگ,آسمانه,مطالعات معماری ایران,میترا هاشمی 
featured: false
slug: FxRjM 
excerpt: "خواجه رشیدالدین فضل‌الله در تاریخ مبارک غازانی، حکایتی «در ترتیب فرمودن کار آبادان کردن بائرات» آورده است. رشیدالدین در کتاب به اختصار به موضوع پرداخته است و تفصیل آن را به «دفاتر دیوانی» و «شرط‌نامه‌ها»، که به دقت ثبت و ضبط می‌شدند، وانهاده است اما همین مختصر یادداشت او امروز بسیار ارزشمند است." 
--- 
<div>
<div>
<p style="text-align: justify;">خواجه رشیدالدین فضل&zwnj;الله در&nbsp;تاریخ مبارک غازانی، حکایتی &laquo;در ترتیب فرمودن کار آبادان کردن بائرات&raquo; آورده است. رشیدالدین در کتاب به اختصار به موضوع پرداخته است و تفصیل آن را به &laquo;دفاتر دیوانی&raquo; و &laquo;شرط&zwnj;نامه&zwnj;ها&raquo;، که به دقت ثبت و ضبط می&zwnj;شدند، وانهاده است اما همین مختصر یادداشت او امروز بسیار ارزشمند است.</p>
<br />
<p style="text-align: justify;">او در ابتدا به شرح گستردگی ویرانی حملۀ مغول می&zwnj;پردازد و در قیاس با حملۀ اسکندر مقدونی، عللی برای گستردگی این ویرانی برمی&zwnj;شمارد. دربارۀ میزان ویرانی می&zwnj;گوید که &laquo;زیادت از آن است که حصر توان کرد؛ برجمله اگر از راه نسبت قیاس کنند، ممالک از ده یکی آبادان نباشد و باقی تمامت خراب.&raquo; سپس به شیوۀ معمول خویش، بحث را با نقد سیاست&zwnj;های غلط گذشته آغاز می&zwnj;کند. به زعم او، اسلاف غازان خان &laquo;هرگز ... در بند آبادان کردن ... نبوده&raquo; و اگر به ندرت و &laquo;از روی هوس آغازِ عمارت موضعی کردند، مانند آنکه هولاگوخان و اباقا خان و ارغون&zwnj;خان و گیخاتو خواستند که سرایی چند در الاتاغ و ارمیه و سقورلوق و سجاس خوجان و رنجان و سرای منصوریۀ اران بسازند و معمور کنند، یا بازاری و شهری بنا کنند و آبادان گردانند، یا جویی آب روانه گردانند&raquo; این ساخت و سازها اغلب مبتنی بر برنامه&zwnj;ای جامع نبود و بنابراین &laquo;بسیار ولایات بدان واسطه خراب&zwnj;تر شد، و اموال بی&zwnj;حساب خرج رفت، و به&zwnj; یک&zwnj;بار رعایای بسیار از دیگر ولایات به&zwnj; الحاح بیرون آوردند، و یکی از آن مواضع به جایی نرسید&raquo; و حتی اگر عمارات آنها تمام می&zwnj;شد هم &laquo;پیدا باشد که ... به&zwnj; نسبتِ خرابی ولایات، چه مقدار بودی.&raquo;</p>
<br />
<p style="text-align: justify;">گویی خواست خداوند بود که &laquo;احیای ملک&raquo; به دست غازان خان بیفتد و &laquo;در ازل، حق تعالی این&zwnj;چنین خیر خطیر و کار بزرگ بدو حوالت فرمود.&raquo; در شهرهایی که پیش از آن &laquo;خراب بود و از ده خانه، پنج مسکون نه، و آن را ... [هم که] معمور بود خراب می&zwnj;کردند، این زمان به یمن عدل شامل او [غازان]، هر سال در هر شهری، زیادت از هزار خانه می&zwnj;سازند و خانه&zwnj;ای را که قیمت صد دینار بود این زمان هزار دینار می&zwnj;ارزد و زیادت.&raquo;&nbsp;مهم&zwnj;ترین علت توفیق غازان خان این بود که می&zwnj;دانست با اقدامات دیوانی و دولتی کاری از پیش نمی&zwnj;رود و آبادانی چنین ویرانی گسترده&zwnj;ای جز با همت خود مردم ممکن نیست. بنابراین چاره را در ترغیب ایشان به این کار می&zwnj;دانست.</p>
<br />
<p style="text-align: justify;">یکی از مشکلات پیش رو مالکیت زمین&zwnj;ها بود. بخشی از این ویرانه&zwnj;های متروک املاک دیوانی بود و بخشی دیگر املاک مردم. مردم می&zwnj;ترسیدند که مبادا ملکی را آباد کنند و بعداً کسی مدعی آن شود: &laquo;اگر کسی خواهد که آبادان کند، از بیم آنکه چون دیوانی یا ملک مردم است و اگر بی&zwnj;اجازت عمارتی رود بعد از تحمل زحمت و اخراجات وافر معمور گردد باز گیرند، در عمارت آن شروع نمی&zwnj;نمایند.&raquo;</p>
<br />
<p style="text-align: justify;">در جلسه&zwnj;ای با حضور &laquo;امرا و وزرا و ارکان دولت&raquo;، غازان خان فرمان داد که هرکس زمینی بایر را آباد کند مالک آن می&zwnj;شود و حق فروش آن را دارد و پس از مرگ نیز ملک به اولاد و احفاد او می&zwnj;رسد. &nbsp;به زعم او، اگر &laquo;ایشان را در آن مکسبی [عایدی] وافر بود ...&nbsp;و چون فایدۀ بسیار بینند، از تجارت و تحمل مشاق سفر و دیگر معاملات اجتناب جسته به&zwnj;یکبارگی میل به عمارت و زراعت کنند، چه جمهور خلق از پی نفع و کسب روند. چون چنین باشد به اندک زمان، اکثر خراب&zwnj;ها آبادان گردد و آبادانیِ چنان خراب&zwnj;ها به&zwnj;قوت و مال و اتفاقِ همۀ عالمیان میسر گردد و به&zwnj;غیر از این طریق محال است.&raquo;&nbsp;اما مالک قبلی زمین نیز حقی بر آن داشت و عامر موظف بود&nbsp;حصه&zwnj;ای به او دهد.</p>
<br />
<p style="text-align: justify;">[ادامه دارد.]</p>
</div>
</div>
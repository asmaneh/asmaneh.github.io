--- 
title: "کاسموفیلیا یا عشق به تزیین | الهام پورافضل" 
authors: asmaneh 
types: blog 
tags: کاسموفیلیا,تزیین,الهام پور‌افضل,شیلا بلر,جاناتان بلوم,هنر اسلامی,کاسموفوبیا,آسمانه,مطالعات معماری ایران,دانشگاه شهید بهشتی 
featured: true
featureImg: "/assets/img/posts/BFVEz.jpg" 
slug: BFVEz 
gallery: 
- image_path: "/assets/img/posts/BFVEz.jpg" 
  title: "کاسموفیلیا یا عشق به تزیین | الهام پورافضل" 
- image_path: "/assets/img/posts/BFVEz-1.jpg" 
  title: "تصویر اول:  تصویر جلد کاتالوگ کاسموفیلیا- 2006 م" 
- image_path: "/assets/img/posts/BFVEz-2.jpg" 
  title: "تصویر دوم- کاسه سفالین- سده ششم ه -کاشان" 
- image_path: "/assets/img/posts/BFVEz-3.jpg" 
  title: "تصویر سوم: تصویر جلد کاتالوگ تزیینات ناب- 2007 م" 
- image_path: "/assets/img/posts/BFVEz-4.jpg" 
  title: "تصویر چهارم: تصویر کتاب مجموعه مقالاتی درباب هنر و معماری- 2012 م" 
 
excerpt: "شیلا بلر  و جاناتان بلوم  واژۀ «کاسموفیلیا» یا «عشق به تزیین» را درحاشیۀ نمایشِ آثار هنر اسلامی مجموعه دیوید کپنهاگ در موزۀ هنر مک‌مولن بوستون و موزۀ اسمارت دانشگاه شیکاگو (2006)، به‌منظور معرفی و توصیف آثار مجموعه دیوید مطرح کرده‌اند. کاتالوگ و مقالات این نمایشگاه، تحت عنوان کاسموفیلیا: هنر اسلامی از مجموعه دیوید زیر نظر بلر و بلوم منتشر شد." 
--- 
<p>شیلا بلر [۱] و جاناتان بلوم [۲] واژهٔ &laquo;کاسموفیلیا&raquo; [۳] یا &laquo;عشق به تزیین&raquo; را در حاشیهٔ نمایشِ آثار هنر اسلامی مجموعهٔ دیوید کپنهاگ در موزهٔ هنر مک مولن بوستون [۴]&nbsp; و موزهٔ اسمارت دانشگاه شیکاگو&nbsp; [۵]&nbsp; (۲۰۰۶)، به منظور معرفی و توصیف آثار مجموعه دیوید مطرح کرده&zwnj;اند. کاتالوگ و مقالات این نمایشگاه، تحت عنوان کاسموفیلیا: هنر اسلامی از مجموعهٔ دیوید زیر نظر بلر و بلوم [۶] منتشر شد. (تصویر اول)</p>
<p>پیش&zwnj; از این، جیمز تریلینگ [۷]&nbsp; در کتاب تزیین: پرسپکتیو مدرن [۸] (۲۰۰۳) واژهٔ &laquo;کاسموفوبیا&raquo; [۹]&nbsp; یا &laquo;بیزاری از تزیین&raquo; را بیان کرده بود. تریلینگ بیزاری از تزیین را برآمده از گفتمانِ حاکمِ ایجاد برابری در سدهٔ بیستم می&zwnj;دانست و این اصطلاح را بیانگر وضعیتی می&zwnj;داند که هراس زیادی از تزیین رخ می&zwnj;دهد که مبتنی بر بی&zwnj;اعتمادی به هنر و مسائل فرهنگی، اقتصادی، سیاسی و مذهبی است. در این دیدگاه، تزیین با ثروت، تفاخر، قدرت، تجمل، و شکوه فردی پیوند خورده است؛ پس اگر شکوهِ شخصی واقعی نباشد، تزیینی که آن را تداعی می&zwnj;کند، ناروا است یا اگر شکوه و عظمتِ فردی مبتذل باشد، تزیین نیز از آن ابتذال تأثیر می&zwnj;گیرد. در تقابل با بیزاری از تزیین، عشق به تزیین قرار دارد.&nbsp;</p>
<p>استدلال بلر و بلوم برای انتخاب این عنوان، این است که تزیین موضوعی است که در تمامی آثار در ادوار مختلف سرزمین&zwnj;های اسلامی عمومیت دارد و ویژگی متمایز هنر اسلامی از سایر هنرهاست، از این روی تقسیم&zwnj;بندی آثار هنر اسلامی این نمایشگاه را به چهار دستهٔ تزیینات &laquo;پیکره&zwnj;ای&raquo;، &laquo;نوشتاری&raquo;، &laquo;هندسی&raquo;، &laquo;گیاهی&raquo; و &laquo;عربانه&raquo;، مناسب&zwnj;تر از تقسیمات &laquo;گاهشمارانه&raquo; یا &laquo;زمانمند&raquo; و &laquo;مکانمند&raquo; در آثار اسلامی است. در این نمایشگاه بلر و بلوم، بدون در نظر گرفتن زمینه&zwnj;های تاریخی و جغرافیایی آثار، بر &laquo;جزئیات فرمالیستی&raquo;، &laquo;تزیینات&raquo;، &laquo;زیبایی&raquo;، &laquo;تکنیک ساخت&raquo; و &laquo;فرم اشیاء&raquo; تمرکز داشته&zwnj;اند.</p>
<p>در آغاز کاتالوگ کاسموفیلیا، مقاله&zwnj;ای از بلر و بلوم تحت عنوان &laquo;تزیین و هنر اسلامی&raquo; [۱۰]&nbsp; منتشر شد. بلر و بلوم رویکرد خود را در بحث تزیین قیاسی [۱۱] (استفاده از کل برای رسیدن به جز) می&zwnj;نامند. نگارندگان در این مقاله، ابتدا به ریشه&zwnj;شناسی واژهٔ تزیین پرداخته&zwnj;اند. نگارندگان واژهٔ &laquo;زُخرُف&raquo; (از معادل&zwnj;های تزیین) را در معجم تاج&zwnj; العروس من جواهر القاموس [۱۲] بررسی کردند. این کلمه به تزیینات و تصاویر زراندود کعبه در پیش از اسلام اطلاق می&zwnj;شده است. از نظر بلر و بلوم، زُخرُف همان کلمه یونانی z&ouml;grapheō به معنای نقاشی&zwnj; کردن است که از سریانی به عربی منتقل شده است. در غرب، تزیینات اسلامی را اغلب عربانه (arabesque) می&zwnj;خواندند. اصطلاحی که در دوره&zwnj;ٔ رنسانس رواج یافت، وقتی که تزیینات خیال&zwnj;انگیز گیاهی- حیوانی، Arabesk، Rebesco یا Rebesk نامیده می&zwnj;شد. سپس در ادامه بلر و بلوم سیر مطالعات تزیین را در تاریخ هنر اسلامی بررسی و به بیان نظریات مستشرقان و محققانی نظیر اوون جونز [۱۳]، آلویس ریگل [۱۴] ، ارنست هرتسفلد [۱۵]&nbsp; و .... پرداختند&nbsp; و در انتها دیدگاه خود را در باب تزیینات اسلامی بیان می&zwnj;کنند.</p>
<p>بلر و بلوم به این موضوع می&zwnj;پردازند که در قرن نوزدهم، مطالعه&zwnj;ٔ تزیینات نظامندتر شد. تأثیرگذارترین فرد اوون جونز بود که در کتاب قواعد تزیین&nbsp; [۱۶] سی و هفت اصل طراحی را بیان کرد که با یکصد صفحه&zwnj;&zwnj;&zwnj;ٔ رنگی از نمونه&zwnj;های تاریخی تکمیل می&zwnj;شد که یک چهارم آنها از هنر اسلامی استخراج شده بود. در ادامه آلویس ریگل، متصدی بخش منسوجات در موزهٔ هنرهای کاربردی وین[۱۷]، در کتاب مشهور خود مسائل سبک: مبانی تاریخچهٔ تزیین[۱۸] (۱۸۹۳) شکل&zwnj;گیری عربانه را برمبنای هندسه&zwnj;سازیِ ساقه&zwnj;ها، انتخاب عناصرِ خاص گیاهی و توانایی این عناصر برای گسترش غیرطبیعی از یکدیگر، به جای منشعب شدن از یک ساقهٔ پیوسته دانسته است. وی مهم&zwnj;ترین ویژگی عربانه را &laquo;مطابقت نامحدود&raquo; می&zwnj;نامد. ارنست هرتسفلد در مقالهٔ خود (۱۹۱۰) با عنوان &laquo;پیدایش هنر اسلامی و مسئله المَشتی&raquo; [۱۹] به بررسی و تاریخ&zwnj;گذاری تزیینات نمای قصرالمَشتی [۲۰]&nbsp; پرداخته است. آنجایی که این نما فاقد هرگونه کتیبه بود، محققان درباب تاریخ&zwnj;گذاری و انتساب آن به یک زمان مشخص، نظرات متفاوتی داشتند. هرتسفلد استدلال کرد که این کاخ باید یک اثر هنری اسلامی باشد و دقیقاً به دوران حکمرانی خلیفه اموی، ولید دوم (۱۲۶- ۱۲۵ق) می&zwnj;رسد. وی می&zwnj;گوید نقوشِ المشتی از تکرار بی&zwnj;نهایت نقشمایه&zwnj;های باستانی در امتداد یک یا دو محور و همچنین غیر&zwnj;مادی شدن عناصری شکل گرفته است که سبب ناپدید شدنِ کامل معنای گیاهی یا عینی آنها و ایجاد ارزشهای تزیینی انتزاعی جدید شده است. وی به این نتیجه رسید که نمای المشتی متعلق به دورهٔ آغازین اسلامی است و نقوش آن آغازِ شکل&zwnj;گیری فرمی به نام عربانه در تاریخ هنر اسلامی است.&nbsp;</p>
<p>ارنست گامبریچ&nbsp; [۲۱] (۱۹۸۴) در کتاب درک نظم: مطالعه&zwnj;ای در روانشناسی هنر تزیینی [۲۲] متوجه شد که آنچه که به طور سنتی و گاه تحقیرآمیز به عنوان &laquo;ترس از فضای خالی&raquo; [۲۳]&nbsp; مطرح می&zwnj;شود، می&zwnj;تواند به صورت مثبت به&zwnj;منزلهٔ &laquo;عشق بی&zwnj;نهایت&raquo; [۲۴] دیده شود. گامبریچ با اجتناب از رویکرد طبقه&zwnj;بندی عناصر فرمی، به اصول ساختاری تزیینات، یعنی &laquo;قاب&zwnj;بندی&raquo; [۲۵]، &laquo;پرکردن&raquo; [۲۶] و &laquo;پیوند دادن&raquo; [۲۷] توجه نمود. الگ گرابار [۲۸]&nbsp; در کتاب میانجی&zwnj;گری زینت [۲۹] (۲۰۰۲) زینت [۳۰] را زیرمجموعه&zwnj;ای از تزیین [۳۱]&nbsp; دانسته است که به نظر می&zwnj;رسد، هدف دیگری جز ارتقاء حامل خود و ایجاد لذت ندارد؛ مفهومی که برای آن خصوصیاتی مانند &laquo;حامل زیبایی&raquo; [۳۲] و &laquo;ایجاد کننده لذت&raquo; [۳۲] ابداع کرد. او هدف اصلی زینت اسلامی را زیباسازیِ یک شی و افزایش تأثیر آن بر بینندگان می&zwnj;داند. همچنین&nbsp; بلر و بلوم به مباحث مطرح&zwnj;شده از سوی نجیب اوغلو و یاسر طباع، یعنی ایدهٔ تأثیر آرای متکلمان بر اشکال بصری اسلامی می پردازند ولی با دیدهٔ تردید به آن می&zwnj;نگرند.</p>
<p>در ادامه، بلر و بلوم به بیان دیدگاه خود می&zwnj;پردازند. از نظر آنها ده ویژگی فرمالیستیِ وحدت&zwnj;بخش، تزیینات اسلامی را از سایر تزیینات متمایز می&zwnj;کند که عبارتند از: &laquo;رنگ&raquo;، &laquo;تکرار&raquo;، &laquo;تقارن&raquo;، &laquo;جهت&raquo; [۳۴]، &laquo;کنارهم&zwnj;چینی&raquo; [۳۵]،&nbsp; &laquo;لایه بندی&raquo; [۳۶]، &laquo;قاب&zwnj;بندی&raquo; [۳۷] ، &laquo;انتقال پذیری&raquo; [۳۸]،&laquo;انتزاع&raquo; و &laquo;ابهام&raquo;. بلر و بلوم در ارتباط با معنای تزیینات اسلامی می&zwnj;گویند که هنگامی&zwnj; که یک سفالینه در سده&zwnj;های میانه اسلامی با تصویر یک پرنده یا گُل تزیین یافته است، چرا باید این بازنمایی&zwnj;ها را معنادار بدانیم؟ ما هیچ منبعی نداریم که معنای این بازنمایی&zwnj;های خاص را در جهان اسلامِ سده&zwnj;های میانه شرح دهد، و هیچ تصویری با متنی همراه نیست که به موضوع تصویر بپردازد. مثلاً سفالینه زیبایی که ابوزید نقاشی کرده است، زوجی را در مرکز نشان می&zwnj;دهد که ظاهراً به خاطر لباس فاخر خود شاهزاده و ملکه هستند. لبهٔ آن با شعرهای عاشقانهٔ پیش پا افتاده، امضای هنرمند و تاریخ حک شده است، بنابراین می&zwnj;توان احتمال داد این صحنه صرفاً برای ایجاد خوشایندی و لذت است و معنای عمیق&zwnj;تری نداشته است. (تصویر دوم)</p>
<p>به عقیدهٔ نگارندگان، ممکن است بتوان یک نقشمایهٔ یا گروهی از نقوش را در یک زمان و مکان خاص شرح داد و برایشان معنایی در نظر گرفت، اما تعمیم آن نقش و در نظر گرفتن معنای ثابت در تمامی ادوار تمدن اسلامی نادرست است. اثبات اینکه هر شکل یا نقشمایه&zwnj;ای در بغداد عباسی، استانبول عثمانی و کشورهای اسلامی سدهٔ نوزدهم به یک معنا باشد، دشوار است، و بنابراین بحث&zwnj;های شمایل&zwnj;نگاری در هنر اسلامی اغلب به صورت دور باطل ختم می&zwnj;شود.&nbsp;</p>
<p>انتشار کاتالوگ این مجموعه و دیدگاه فرمالیستی بلر و بلوم با تحلیل و نقدهایی همراه بوده است. نمایشگاه شاهکارهای هنر اسلامی در موزه&zwnj;ٔ هنرهای تزیینی پاریس [۳۹] در ۲۰۰۷ م برگزار شد. کاتالوگ این نمایشگاه با عنوان تزیینات ناب: هنرهای اسلامی، چشم&zwnj;اندازهای قرن نوزدهم [۴۰] به چاپ رسید. گلرو نجیب&zwnj;اوغلو [۴۱] در مقالهٔ &laquo;ایده تزیین در نظام&zwnj;های دیداری اسلامی&raquo; [۴۲] که در این کاتالوگ منتشر شد، به انتقاد از دیدگاه فرمالیستی بلر و بلوم و ایده کاسموفیلیا می&zwnj;پردازد. نجیب اوغلو می&zwnj;گوید ایده کاسموفولیا، نمونهٔ بارز مغالطه فرمالیست&zwnj;ها برای نادیده گرفتن معنا و توجه صرف به لذت بصری است و در نتیجه &laquo;اهمیت نشانه&zwnj;شناختی&raquo; اشیاء را نادیده می&zwnj;گیرد. به اعتقاد نجیب اوغلو، &laquo;رویکردی صرفاً بصری و متن&zwnj;زدایی&raquo; که در کاسموفیلیا اتخاذ شد این کلیشه رایج را تقویت می&zwnj;کند که هنر اسلامی &laquo;عمدتاً تزیینی&raquo; است و از این رو فاقد معنا یا ویژگی زمینه&zwnj;ای است.&nbsp;</p>
<p>نجیب اوغلو می&zwnj;گوید به جای توجه صرف به نمودهای بصری، باید به کاوش دقیق&zwnj;تر در اسناد تاریخی پرداخت و سرنخ&zwnj;هایی را پیدا کرد. با اتکا بر آنها می&zwnj;توان معانی انتزاعی مختلف و افق&zwnj;های معنایی جدیدی را کشف کرد که آثار هنری، برای افرادی که آنها را ساخته و استفاده می&zwnj;کرده&zwnj;اند، داشته است.</p>
<p>جلد سوم مجموعه&zwnj;&zwnj;ٔ مقالاتی درباب هنر و معماری اسلامی [۴۳] (۲۰۱۲) به جنبه&zwnj;های مختلف تزیین در فرهنگ اسلامی اختصاص یافت. بلر و بلوم نیز در مقالهٔ &laquo;کاسموفیلیا و منتقدان آن: مروری بر تزیین اسلامی&raquo; [۴۴] که در این مجموعه چاپ شد، به انتقاد نجیب اوغلو پاسخ دادند. آنها همچنان بر تقدمِ ظاهر بصری بر معنا پافشاری می&zwnj;کنند و می&zwnj;گویند نمایش اشیاء بر اساس دسته&zwnj;بندی&zwnj;های فرمی، در دسترس&zwnj;ترین راه برای آشنایی عموم با تنوع و زیبایی هنر اسلامی است و ویژگی اصلی هنر اسلامی کیفیت تزیینی آن است.&nbsp;</p>
<p>&nbsp;بلر و بلوم می&zwnj;گویند که در رویکرد استقرایی [۴۵] نجیب&zwnj;اغلو (استفاده از جزء برای رسیدن به کل) یک مشکل منطقی وجود دارد، ارتباط میان رساله&zwnj;های عالمانهٔ فیلسوفان در باب زیبایی&zwnj;شناسی و تزیینات پیچیدهٔ اشیایی که صنعتگران می&zwnj;ساختند، اثبات نشده است. به اعتقاد نگارندگان، نجیب اوغلو نتوانسته است رابطه علی و معلولی را بین آنچه عالمان اندیشمند می&zwnj;نگاشتند و آنچه صنعتگران انجام می&zwnj;دادند، نشان دهد. به اعتقاد بلر و بلوم، لذت حسی از تزیین، تمام چیزی است که وجود دارد یا می&zwnj;بایستی وجود داشته باشد. ممکن است این اشیاء برای افرادی معنایی داشته، اما جست&zwnj;وجو برای معنای انتزاعی عمیق&zwnj;تر مملو از خطر است و به زمینه&zwnj;گرایی نجیب اوغلو&nbsp; انتقاد می&zwnj;کنند و رویکرد وی، از جمله اتکای بیش از حد او به مفروضات اثبات نشده، را نادرست تلقی می&zwnj;کنند.&nbsp;&nbsp;</p>
<p>&nbsp;</p>
<p>&nbsp;</p>
<p dir="ltr" style="text-align: left;">[1] Sheila S. Blair</p>
<p dir="ltr" style="text-align: left;">[2] Jonathan M. Bloom</p>
<p dir="ltr" style="text-align: left;">[3] Cosmophilia</p>
<p dir="ltr" style="text-align: left;">[4] McMullen Museum of Art, Boston</p>
<p dir="ltr" style="text-align: left;">[5] Smart Museum, University of Chicago</p>
<p dir="ltr" style="text-align: left;">[6] Cosmophilia: Islamic Art from the David Collection, Copenhagen</p>
<p dir="ltr" style="text-align: left;">[7] James Trilling&nbsp;</p>
<p dir="ltr" style="text-align: left;">[8] Ornament: a Modern Perspective</p>
<p dir="ltr" style="text-align: left;">[9] Cosmophobia</p>
<p dir="ltr" style="text-align: left;">[10] Ornament and Islamic Art</p>
<p dir="ltr" style="text-align: left;">[11] Deductive&nbsp;</p>
<p style="text-align: right;">[۱۲] اثر محمد بن عبدالرزاق حسینى (۱۲۰۵ &ndash; ۱۱۴۵ ق)&nbsp; &nbsp; &nbsp;&nbsp;</p>
<p dir="ltr" style="text-align: left;">[13] Owen Jonws</p>
<p dir="ltr" style="text-align: left;">[14] Aloise Riegl</p>
<p dir="ltr" style="text-align: left;">[15] Ernst Herdzfeld</p>
<p dir="ltr" style="text-align: left;">[16] Grammer of Ornament</p>
<p dir="ltr" style="text-align: left;">[17] Museum of Applied Arts, Veinna&nbsp;</p>
<p dir="ltr" style="text-align: left;">[18] Problems of Style: Foundations for a History of Ornament</p>
<p dir="ltr" style="text-align: left;">[19] Die Genesis der islamischen Kunst und das Mschatta-Problem</p>
<p style="text-align: right;">[۲۰] نمای این کاخ هدیه سلطان عبدالحمید دوم عثمانی به ویلهلم دوم، آخرین پادشاه آلمان بود. بخش بزرگی از آن در سال ۱۹۰۳ به موزه کایزر فریدریش (موزه بوده فعلی) در برلین آورده شد. این نمای به طول ۳۳ متر و ارتفاع ۵ متر با دو برج و بخش&not;هایی از یک دروازه مرکزی بازسازی شد. این نما در جریان جنگ جهانی دوم و بمباران برلین به شدت آسیب دید و امروزه یکی از مهم&zwnj;ترین آثار هنر اسلامی در موزه پرگامون، و یادبودی مهم از هنر و معماری اولیه اسلامی است.</p>
<p dir="ltr" style="text-align: left;">[21] Ernst Gombrich</p>
<p dir="ltr" style="text-align: left;">[22] The sense of order&not;: a study in the psychology of decorative art</p>
<p dir="ltr" style="text-align: left;">[23] Horror vacui</p>
<p dir="ltr" style="text-align: left;">[24] Amor Infinitii</p>
<p dir="ltr" style="text-align: left;">[25] Framing</p>
<p dir="ltr" style="text-align: left;">[26] Filling</p>
<p dir="ltr" style="text-align: left;">[27 Linking</p>
<p dir="ltr" style="text-align: left;">[28] Oleg Grabar</p>
<p dir="ltr" style="text-align: left;">[29] Mediation of Ornament</p>
<p dir="ltr" style="text-align: left;">[30] Ornament</p>
<p dir="ltr" style="text-align: left;">[31] Decoration</p>
<p dir="ltr" style="text-align: left;">[32] Caliphoric</p>
<p dir="ltr" style="text-align: left;">[33] terpnopoietic</p>
<p dir="ltr" style="text-align: left;">[34] Direction</p>
<p dir="ltr" style="text-align: left;">[35] Juxtaposition</p>
<p dir="ltr" style="text-align: left;">[36] Layering</p>
<p dir="ltr" style="text-align: left;">[37] Framing</p>
<p dir="ltr" style="text-align: left;">[38] transferability</p>
<p dir="ltr" style="text-align: left;">[39] Mus&eacute;e d'Art Moderne de la Ville de Paris</p>
<p dir="ltr" style="text-align: left;">[40] Purs d&eacute;cors: Arts de l'Islam, regards du Xixe si&egrave;cle</p>
<p dir="ltr" style="text-align: left;">[41] G&uuml;lru Necipoğlu</p>
<p dir="ltr" style="text-align: left;">[42] L'id&eacute;e de d&eacute;cor dans les r&eacute;gimes de visualit&eacute; islamiques&nbsp;</p>
<p dir="ltr" style="text-align: left;">[43] Beitr&auml;ge zur Islamischen Kunst und Arch&auml;ologie&nbsp; - Band 3</p>
<p dir="ltr" style="text-align: left;">[44] Cosmophilia and its Critics: An Overview of Islamic Ornament</p>
<p dir="ltr" style="text-align: left;">[45] Inductive</p>
<p>&nbsp;</p>
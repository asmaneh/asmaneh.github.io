--- 
title: "What Designers Know" 
authors: delgarm 
types: blog 
featured: false
slug: 3ZbU 
--- 
<p dir="ltr" style="text-align: center;"><strong>What Designers Know</strong><br />Bryan Lawson<br />Elsevier Architecture Press, Oxford, UK (2004) 127pp.</p>
<p dir="ltr" style="text-align: center;">ISBN 0 75066448</p>
<p>&nbsp;</p>
<p><strong>مرور کتاب</strong></p>
<p>این کتابی است در تکمیل کتابِ مشهورِ طراحان چگونه می&zwnj;اندیشند برایان لاوسون، که ربع قرن پیش منتشر شد و ویرایش سومش در ۱۹۹۷ چاپ شد. لاوسون در پیش&zwnj;گفتار این مجلد گفته است که کتاب از حک و اصلاح&zwnj;هایی شروع شد که برای ویرایش جدیدتر کتاب پیشین آماده شده بود، اما معلوم شد که بسیار باید افزود. این همه که دربارۀ شناخت طراحی به دست آمده بود در همین سال&zwnj;های میانی بوده که نهایتاً خود کتابی شده. این دو جلد در کنار هم، سهمی اساسی و سنتز آنچه است که ما دربارۀ شناخت طراحی [در همۀ عرصه&zwnj;ها] می&zwnj;دانیم، هر چند تقریباً کلش به حوزۀ طراحی معماری مقید است. خود برایان لاوسون سهم مهمی در این حوزه دارد، از جمله کارش بر محور مصاحبه با معماران پیشرو، در کتاب دیگرش طراحی در ذهن است. او نویسنده&zwnj;ای ماهر در جمع و تلخیص کارهای دیگران است.<br />البته &laquo;آنچه طراحان می&zwnj;دانند&raquo; موضوع بزرگی است و به چنین مجلد کوچکی خلاصه نمی&zwnj;شود. طراحانْ بسیار دربارۀ جنبه&zwnj;های فنی شغلشان، می&zwnj;دانند و دربارۀ مصالح و روندهای تولید در حوزه&zwnj;شان، دربارۀ عادت&zwnj;ها و ترجیح&zwnj;های کاربران محصول&zwnj;هایشان، دربارۀ مسائل حقوقی مرتبط، دربارۀ مدیریت و سازمان&zwnj;دهی پروژه و گروه، دربارۀ متقاعد کردن مشتریانشان نسبت به درست بودن طرحشان. این کتاب دربارۀ آن نوع دانش&zwnj;ها نیست. به این سؤال می&zwnj;پردازد که آیا چیزی مشخص و ویژه در مهارت&zwnj;های شناختی طراحی وجود دارد یا نه- این&zwnj;که طراحان دربارۀ این&zwnj;که طراحی کنند چه می&zwnj;دانند. نتیجۀ محققانۀ لاوسون این است که &laquo;منصفانه است که بگوییم اجماعی عمومی میان محققان هست که مطمئناً می&zwnj;شود از وجود &laquo;طرز دانستن طراحانه&raquo; سخن گفت.&raquo; و با این حال این دانش حیاتی و محوری طراحی هنوز درست فهم نشده است و بد بیان شده است. فقط تلویحاً در ورودی و خروجی طراحی آشکار است، یعنی آموزش طراحی و ترسیم&zwnj;های طراحی.<br />خوشبختانه تحقیق در شناخت طراحی می&zwnj;رود که رمزها را بگشاید. لاوسون چگونگی انجام برخی از این تحقیق&zwnj;ها و محدودیت&zwnj;هایشان را تشریح می&zwnj;کند و مروری مرتب و خواندنی از برخی نتایج جالب آن&zwnj;ها عرضه می&zwnj;کند. از قوت&zwnj;های شخصی او استفاده از تحلیل محققانۀ روانشناسی در کنار فهم ترکیبی طراحی است. پس فهرست منابع کتاب، کتابنامه&zwnj;ای خوب برای دیگر محققان شناخت طراحی است.<br />جوهر کتاب، تحقیق نقش ترسیم&zwnj;ها در فعل طراحی است. معمولاً ترسیم، واضح&zwnj;ترین خروجی فعل طراحی است، و به وضوح، صرفاً &laquo;نتیجۀ&raquo; شناخت طراحی نیست بلکه &laquo;روند&raquo; آن نیز هستند. طراحان معمولاً با ترسیم&zwnj;ها آغاز به فکر کردن می&zwnj;کنند. لاوسون انواع مختلف ترسیم&zwnj;هایی را که طراحان (معماران) تولید می&zwnj;کنند و هدف از هریک را مرور می&zwnj;کند. این حوزه&zwnj;ا&zwnj;ی نسبتاً آشناست، اما او سپس تلاش می&zwnj;کند &laquo;به کار بردن دانش طراحی&raquo; را بفهمد. تأکید می&zwnj;کند که در تلاش برای فهمیدن ترسیم&zwnj;های روند طراحان، اطلاعاتی لازم است که در خود ترسیم&zwnj;ها نیست &ndash;آن&zwnj;ها اثباتِ حلِ منطقیِ جوابِ مسئله&zwnj;ها نیستند- و در ذهن طراح است. ترسیم&zwnj;های طراحان نظام جامع علائم نیست، و خود به خود تحلیل نمی&zwnj;شود- فهم آن&zwnj;ها نیاز به بصیرتی نسبت به روند طراحی دارد.<br />این مسئله لاوسون را به جنبه&zwnj;ای مرتبط با روند طراحی در دورۀ معاصر می&zwnj;کشاند &ndash; به &laquo;مبادلۀ دانش طراحی با رایانه&zwnj;ها&raquo;. چنان که می&zwnj;دانیم آسان نیست و ضد خلاقیت است. از سوی دیگر، بسیاری ساختمان&zwnj;ها و دیگر محصولات جدید بدون مدل&zwnj;سازی رایانه&zwnj;ای در روند طراحی، چنان نمی&zwnj;بودند که الان هستند. لاوسون تلاش می&zwnj;کند این تعامل&zwnj;های جدید با کامپیوتر را دستاویز فهم بیشتر شناخت طراحی کند: &laquo;به محض این&zwnj;که از طراحان می&zwnj;خواهیم با سیستم&zwnj;های CAD کار کنند، به ناراحتی با آن&zwnj;ها کلنجار می&zwnj;روند و دشواری&zwnj;هایشان را گزارش می&zwnj;کنند که به ما اجازه می&zwnj;دهد واضح&zwnj;تر ببینیم چگونه دانشی به کار می&zwnj;برند.&raquo;<br />لاوسون همچنین مشتاق است که نه فقط ترسیم&zwnj;های طراحان، بلکه گفتگوهای آن&zwnj;ها را هم تصدیق کند و از آن&zwnj;ها یاد بگیرد. طراحی حرفه&zwnj;ای روندی اجتماعی است، مشتمل بر کارِ گروهی و تعامل&zwnj;های شخصی. دانش طراحی همچنان که در ترسیم&zwnj;هاست در واژگان است. گروه&zwnj;های طراحی اشتراک&zwnj;هایی در سرگذشت و واژگان دارند که به اندازۀ چیزهای دیگرْ جزو دانش طراحی است. هر کلمه و عبارت ممکن است گنجینه&zwnj;ای از فهم مشترک در داخل گروه باشد، که برای ناظر بیرونی چندان واضح نیست.</p>
<p>در مجموع، از این کتاب، بصیرت بسیاری به مهارت&zwnj;ها و دانش طراحی که معماران در مقام طراح استفاده می&zwnj;کنند می&zwnj;یابیم، آن هم به علت تحقیق آهسته و پیوستۀ ربع قرن اخیر در شناخت طراحی. مؤخرۀ کتابْ فصلی است در &laquo;دانش طراحان ماهر&raquo;، که لاوسون در آن به شکل کلی این دانشِ اشاره می&zwnj;کند، که طراحان مجرب توسعه می&zwnj;دهند، کار جمع&zwnj;آوری و سامان&zwnj;دهی نمونه&zwnj;های قبلی، قدم&zwnj;های اولی که برای طراحی برمی&zwnj;دارند، و ماهیت مکا&zwnj;ن&zwnj;مند دانش طراحی. و با این حال، ماهر شدن در طراحی، در کسب دانش خلاصه نمی&zwnj;شود- نیازمند تمرین مهارت&zwnj;ها و درونی کردنشان، و تبلورشان در فرد است. طراحی صرفاً &laquo;استعداد&raquo; غیرقابل توضیح هم نیست- به نظر می&zwnj;رسد همیشه نتیجۀ سخت&zwnj;کوشی و پایبندی است. و باز، دانش و تمرین و پایبندی و سخت&zwnj;کوشی، ضمانت موفقیت نیستند. چنان که لاوسون نتیجه گرفته &laquo;هنوز این گزارۀ درستی است که نقادان فراوانی هستند که در دورۀ طولانی کارشان باید حداقل به&zwnj;اندازۀ طراحانِ دست به کار، اگر نگوییم بیشتر، دانش تجربی کسب کرده باشند، ولی باز قادر به آنچه طراحان می&zwnj;کنند نیستند.&raquo;<br />نایجل کراس</p>
<p>&nbsp;</p>
<p>مشخصات اصل مقاله:</p>
<p dir="ltr">Cross, Nigel. &ldquo;Review of What Designers Know, Bryan Lawson, Elsevier Architecture Press, Oxford.&rdquo; <em>Design Studies</em> 26, no. 4 (June 1, 2005): 439&ndash;40. doi:10.1016/j.destud.2005.04.002.</p>
<p>[۱&rlm;] Design cognition، این عبارت چندجا در این متن به کار رفته بود و اطلاع نداشتم که در پیشینۀ موضوع آموزش معماری معنایی اصطلاحی دارد یا نه و آن را به &laquo;شناخت طراحی&raquo; ترجمه کردم.</p>
<p dir="ltr">[2] Desgin in mind, 1994.<br />[3] Cognitive skills of designing<br />[4] Designerly way of knowing<br />[5] Synthetical understanding<br />[6] Computer Aided Design<br />[7] Schemata</p>
<p>[۸] اصطلاح Gambit که در آغاز بازی شطرنج هم به کار می&zwnj;رود.</p>
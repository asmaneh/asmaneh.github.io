--- 
title: "نام‎ها و نقش‎ها: روایتی از شکل‎گیری مجموعه‌ی تیموری افوشته| نغمه اسدی‌چیمه، حمیدرضا جیحانی" 
authors: asmaneh 
types: bap 
categories: articles 
tags: نغمه اسدی‌چیمه,حمیدرضا جیحانی,افوشته,شهر اسلامی,تاریخ شهر ایران 
featured: false
slug: j3Wk 
--- 
<p>ساخت&lrm;وساز در هر دوره&lrm;ای از تاریخ، مرهون حضور افرادی بوده است که نیت احداث بنا را در سر پرورانده و بانی شکل&lrm;گیری آن شده&lrm;اند؛ کسانی که منابع مالی را برای ساخت&lrm;وساز تأمین کرده&lrm;اند و گروه&lrm;هایی که در کار اجرا وظایفی گوناگون بر عهده داشته&lrm;اند. بسیاری از آثار معماری هم&lrm;اکنون پابرجای&zwnj;اند ولی از اشخاصی که در پیدایش آنها نقشی ایفا کرده&lrm;اند به&lrm;ندرت خبری دقیق وجود دارد؛ به&zwnj;ویژه در آثاری که طبقات فرودست جامعه آنها را شکل داده&zwnj;اند، این نبودِ اطلاعات بیشتر به چشم می&lrm;خورد. مجموعه بناهای روستای افوشته از دسته آثاری است که در سده&zwnj;ی نهم، به دور از مرکز حکومت تیموریان شکل گرفته است. منابع دست اول محدودی که از این مجموعه در دست است، ازجمله کتیبه&zwnj;ی سردر دارالسیاده و یک وقف&lrm;نامه، پیگیری اشخاص اثرگذار در فرایند احداث بنا را میسر می&lrm;کند. اطلاعاتی که این منابع در اختیار می&lrm;گذارند اطلاعاتی کامل نیست، ولی در این پژوهش تلاش شده است تا با کمک منابع دیگر و استفاده از ابزار تفسیر و همچنین به&lrm;کارگیری روش تفسیری تاریخی، اسامی اشخاص و نقش آنها در احداث مجموعه روشن شود. حاصل این پژوهش نشان می&lrm;دهد که سه فرد در شکل&lrm;گیری مجموعه بناهای روستای افوشته نقش داشته&lrm;اند؛ سید حسن حسینی به عنوان بانی، علاءالدوله نوه&zwnj;ی شاهرخ به عنوان حامی، و حسن بن نظام&zwnj;الدین بنّاء اصفهانی به عنوان سازنده. این مجموعه در سایه این سه گروه ایجاد شده و تداوم یافته است.</p>
<p>&nbsp;</p>
<p>نغمه اسدی چیمه، حمیدرضا جیحانی. &laquo;نام&lrm;ها و نقش&lrm;ها: روایتی از شکل&lrm;گیری مجموعه&zwnj;ی تیموری افوشته&raquo;، در <em>فصلنامه مطالعات تاریخ فرهنگی</em>، دوره ۳۸، شماره ۱۰ (شهریور ۱۳۹۹)، ص ۵-۲۴.</p>
<p>&nbsp;</p>
<p><span style="background-color: #ffffff; color: #4d5156; font-family: arial, sans-serif; font-size: 14px; text-align: left;">&ndash; </span>دریافت مقاله:</p>
<p dir="ltr" style="text-align: left;"><a href="http://chistorys.ir/article-1-1054-fa.html">http://chistorys.ir/article-1-1054-fa.html</a></p>
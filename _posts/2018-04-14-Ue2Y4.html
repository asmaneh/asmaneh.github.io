--- 
title: "نما‌های تغییر‌پذیر" 
authors: bank 
types: blog 
tags: نما,نمای ساختمان,آسمانه,مطالعات معماری ایران,افرا بانک,تاریخ معماری,نما‌های تغییر‌پذیر 
featured: false
featureImg: "/assets/img/posts/Ue2Y4.jpg" 
slug: Ue2Y4 
gallery: 
- image_path: "/assets/img/posts/Ue2Y4.jpg" 
  title: "نما‌های تغییر‌پذیر" 
- image_path: "/assets/img/posts/Ue2Y4-1.jpg" 
  title: "" 
- image_path: "/assets/img/posts/Ue2Y4-2.jpg" 
  title: "" 
- image_path: "/assets/img/posts/Ue2Y4-3.jpg" 
  title: "" 
- image_path: "/assets/img/posts/Ue2Y4-4.jpg" 
  title: "" 
- image_path: "/assets/img/posts/Ue2Y4-5.jpg" 
  title: "" 
- image_path: "/assets/img/posts/Ue2Y4-6.jpg" 
  title: "" 
- image_path: "/assets/img/posts/Ue2Y4-7.jpg" 
  title: "" 
 
excerpt: "دیدن تصاویر ساختمان اداری و نمایشگاهی در ایالت اشتایرمارک اتریش که به واسطۀ صفحات باز و بسته شو، قابلیت تغییر در نمای خارجی دارد و بنابر توضیح، بسته به شرایط شکل‌های مختلف به خود می‌گیرد مرا به فکر واداشت." 
--- 
<p style="text-align: justify;">دیدن تصاویر ساختمان اداری و نمایشگاهی در ایالت اشتایرمارک اتریش که به واسطۀ صفحات باز و بسته شو، قابلیت تغییر در نمای خارجی دارد و بنابر توضیح، بسته به شرایط شکل&zwnj;های مختلف به خود می&zwnj;گیرد مرا به فکر واداشت. (تصویر۱، ۲)</p>
<p style="text-align: justify;">&nbsp;</p>
<p style="text-align: justify;">اول به دقت و ظرافت اجرا فکر کردم و اینکه چگونه می&zwnj;شود فناوری را به خدمت آرزو و خیال طراح درآورد. سپس فکر کردم که تردید دارم تأثیر باز و بسته شدن صفحاتِ توپُر نما از منظر مخاطب مستقر در درون بنا، به همان کیفیتی باشد که مخاطب بیرونی از آن بهره می&zwnj;برد. طبعاً نتیجه&zwnj;گیری را موکول به دیدن تصاویری از درون بنا کردم.<br /><br /></p>
<p style="text-align: justify;">&nbsp;</p>
<p style="text-align: justify;">عاقبت فکر کردم در چه نمونۀ دیگر معماری مصداقی سراغ دارم که تغییرپذیری عناصر تشکیل&zwnj;دهندۀ نمای ساختمان به یک میزان بر ارزش و اعتبار فضا و منظر بیرونی و درونی بنا بیفزاید؟ بهترین مصداق را در معماری قدیم خودمان یافتم، آنجا که پنجره و درهای قد&zwnj;ّی و اُرُسی&zwnj;های سه&zwnj;دری و پنج&zwnj;دری&zwnj; و گاه هفت&zwnj;دری&zwnj;های تالارها و نشیمن&zwnj;های خانه همچون پلکِ چشمان باز و بسته می&zwnj;شوند و هربار معنای جدیدی به فضا می&zwnj;بخشند. می&zwnj;کوشم با کمک تصاویری از خانه&zwnj;های کاشان و یزد و اصفهان این معنا را روشن&zwnj;تر کنم.</p>
<p style="text-align: justify;">&nbsp;</p>
<p style="text-align: justify;">فضاهای بستۀ خانۀ قدیم ایرانی، مجموعه&zwnj;ای از اتاق&zwnj;های خُرد و درشتی است که با نظم و قاعده بر گرد فضای باز یا حیاط میانی می&zwnj;نشینند. فضاهای بستۀ اصلی، یا همان تالار و نشیمن که معمولاً اندازۀ درشت&zwnj;تری دارند معمولاً بر میانۀ یکی از نماهای خانه مستقر می&zwnj;شوند و با انواعی از فضاهای بستۀ دیگر مثل گوشوار و غلام&zwnj;گردش به یکدیگر، و به حیاط میانی متصل می&zwnj;گردند. گاه در نماهای طولانی حیاط، علاوه بر نشیمن و تالار میانی، اتاق&zwnj;های کوچکتری نیز در طرفین اضافه می&zwnj;شوند که معمولاً سه&zwnj;دری هستند، اینها یا با ارسی یا در&zwnj;هایی به فضای بستۀ اصلی متصل می&zwnj;شوند یا بواسطۀ گوشوار و غلام&zwnj;گردش از آن جدا می&zwnj;گردند. تالار و نشیمن ممکن است بلافاصله بر جدارۀ حیاط واقع شوند یا در پسِ فضای نیم&zwnj;باز یا ایوان قرار گیرند. هر فضای بستۀ اصلی به اعتبار تعداد پنجره&zwnj;ای که رو به حیاط دارد، نامی می&zwnj;گیرد: سه&zwnj;دری، پنج&zwnj;دری و گاه هفت&zwnj;دری&zwnj;ها &nbsp;نام خود را مدیون تعداد چشمانی هستند که رو به حیاط باز می&zwnj;کنند. (تصویر۳)</p>
<p style="text-align: justify;">&nbsp;</p>
<p style="text-align: justify;">حیاط میانی، بازماندۀ قیچی&zwnj;خوردۀ زمین پس از ساخت و ساز نیست. فضای بازِ میانۀ خانه است که همۀ چشم&zwnj;ها بدان دوخته شده، بستری است از سبزه و آب که قلبِ خانه است. پنجره&zwnj;ها بجای آنکه جداکنندۀ فضای درون و بیرون باشند، پیونددهندۀ آنهایند. برای همین است که تا روی کف امتداد دارند تا آنانکه در خنکی اتاق بر زمین نشسته&zwnj;اند از منظرۀ حیاط محروم نمانند. درهای دولنگه به طرفین باز می&zwnj;شوند و بر جرزهای بین پنجره می&zwnj;خوابند یا آنچنانکه در ارسی&zwnj;های ظریف و پرکار برخی خانه&zwnj;ها پیش&zwnj;بینی شده کاملاً به بالا و درون جرز کشیده می&zwnj;شوند تا موانع را به حداقل برسانند. (تصویر۴، ۵)</p>
<p style="text-align: justify;">&nbsp;</p>
<p style="text-align: justify;">از درون حیاط که بنگریم، باز شدن پنجره&zwnj;ها، همانطور که به فضای درون اعتبار می&zwnj;بخشد، حیاط را نیز بهره&zwnj;مند می&zwnj;کند. گویی حیاط و فضای باز دست خود را دراز می&zwnj;کنند و با فضای درون یکی می&zwnj;شوند. باز شدن پنجره&zwnj;های نشیمنی که در پسِ ایوانی پنهان شده بود ایوان را وسعت می&zwnj;بخشد و حیات و زندگانی حیاط میانی را مضاعف می&zwnj;کند، گفت&zwnj;وگویی میان اتاق با ایوان مجاور یا مقابل به راه می&zwnj;اندازد و غوغا دوچندان می&zwnj;شود. (تصویر۶، ۷)</p>
<p style="text-align: justify;">&nbsp;</p>
<p style="text-align: justify;">آنگاه که گرما و سرما یا نیاز به سکون و سکوت و خلوت، ساکنین خانه را وامی&zwnj;دارد که پنجره&zwnj;ها را ببندند، پنجره&zwnj;ها محافظان خوبِ فضای درونند. قاب&zwnj;های مفصّل چوبی که شیشه&zwnj;های رنگی یا بیرنگ پنجره را درمیان می&zwnj;گیرند، بقدر کفایت فضای درون را از تابش آفتاب و ورود سرما و مزاحمت اغیار در امان می&zwnj;دارد. گاه، پردۀ کرباسی پشت پنجره، یا لتۀ حصیری هم به کمک می&zwnj;آید و کار را تمام می&zwnj;کند. و اینبار نیز، بستن پنجره&zwnj;ها حیاط را نمی&zwnj;آزارد. طرح پنجره&zwnj;ها آنچنان با آهنگ طرح نمای ساختمان هم&zwnj;آواز است که گویی بستن&zwnj;شان طرح نما را کامل&zwnj;تر از پیش هم می&zwnj;کند.&nbsp;</p>
<p style="text-align: justify;">&nbsp;</p>
<p style="text-align: justify;">اما، پنجره&zwnj;ها که بسته می&zwnj;شوند، آیا باید نگران فضای درون باشیم؟ بستن پنجره نشاط و صفا را از درون خانه می&zwnj;گیرد؟ خانه محبسی می&zwnj;شود که در آن از نور و رنگ خبری نیست؟ نگران نباشیم، خود را به دست توانای معمار قدیمیِ خود بسپاریم، او دوست ماست!&shy;&nbsp;(تصویر۸)</p>
<p style="text-align: justify;">&nbsp;</p>
<p style="text-align: justify;">*عکس&zwnj;ها از مجموعۀ گنجنامه ـ جلدهای خانه&zwnj;های کاشان، اصفهان و یزد</p>
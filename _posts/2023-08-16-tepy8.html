--- 
title: "بزرگداشت «شیرازی معلم»" 
authors: r.mojtahedzadeh 
types: blog 
featured: false
featureImg: "/assets/img/posts/tepy8.jpg" 
slug: tepy8 
gallery: 
- image_path: "/assets/img/posts/tepy8.jpg" 
  title: "بزرگداشت «شیرازی معلم»" 
 
--- 
<p class="MsoNormal" dir="RTL" style="text-align: right; direction: rtl; unicode-bidi: embed;"><span style="font-family: 'B Nazanin'; font-size: 12pt;">این روزها مقارن با شانزدهمین سال&zwnj;روز درگذشت دکتر باقر آیت&zwnj;الله&zwnj;زاده شیرازی است. مردی که فضائل بسیار داشت و خدمات بی&zwnj;شمار به فرهنگ این مرز و بوم کرد. شیرازی چهره ماندگار معماری بود؛ از بناگذاران سازمان میراث فرهنگی ایران بود و برخی ارزشمندترین پروژه&zwnj;های مرمت آثار تاریخی در نیم سدة گذشته، مستقیم یا غیرمستقیم، حاصل عمل او بود؛ مدیری مدبر و محققی مبصّر بود؛ مرمت علمی در ایران، به&zwnj;ویژه پس از انقلاب 57، مرهون علم و عمل او بود؛ اما برای من، بیش از همه اینها، معلم بود و امروز که چندین سال است خود در وادی معلمی گام برمی&zwnj;دارم و دشواری و دیریابی این پیشه را به عینه دریافته&zwnj;ام، تصمیم گرفتم این یادداشت را در سال&zwnj;روز درگذشت آن معلم فرزانه به &laquo;مقام معلمی&raquo; او اختصاص دهم.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">پیش از هرچیز باید بگویم که این نوشته نه تحلیلی جامع از شیرازی در مقام معلم که روایت شخصی از تجربة شاگردی نزد شیرازی است، تجربه&zwnj;ای که به دهة آخر حیات ایشان بازمی&zwnj;گردد؛ دقیقا از مهرماه 1378 تا درگذشت نابهنگامش در مردادماه 1386. شیرازی در دروس معماری اسلامی، طراحی معماری 7 و رسالة پایانی کارشناسی ارشد معلم من بود. علاوه بر اینها این بخت را هم داشتم که چند سفر را همراه او باشم، از جمله سفری در اردیبهشت یا خرداد 1381 که از حسن تصادف به کشف چهارطاقی سپرو یا شیرکوه انجامید و شاید اگر روزی فرصتی دست دهد خاطرة آن سفر را نیز به رشته تحریر درآورم. آنچه در این یادداشت عرض می&zwnj;کنم حاصل&zwnj;جمع دریافت</span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">&zwnj;های من از آن سال&zwnj;ها</span><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;"> است و امیدوارم در عین ادای دین به آن استاد بزرگ، اندکی هم که شده، به روشن ساختن سیمای &laquo;شیرازی معلم&raquo; کمک کند.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-bidi-language: FA;">در آن سال&zwnj;ها جوّ غالب در آموزش معماری، حداقل در دانشکدة پردیس اصفهان، جوّی عمل&zwnj;گرایانه بود. شخصیت معمار بیش از هرچیز در &laquo;مهارت طراحی&raquo; او تبلور می</span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">&zwnj;یافت و اگر تاریخ و مبانی نظری و فنّ معماری و نظایر آن هم ارج و قربی داشت به جهت خدمتی بود که مجموع اینها می&zwnj;توانست به &laquo;مقام طراحی&raquo; در معماری کند. در مقام طراحی نیز مهم&zwnj;ترین جنبه، جنبة هنری و خلاقانة طرح&zwnj;ها بود. گمان می&zwnj;کنم شیفتگی&zwnj;ای که در آن سال&zwnj;ها به فلسفة دیکانستراکشن در میان دانشجویان معماری شکل گرفت نیز از این بابت بود، زیرا به عینه می&zwnj;دیدیم که چگونه جریانی فلسفی، به خلاقیت در حوزة طراحی معماری دامن می&zwnj;زد و بلکه آن را ارتقا می&zwnj;داد. در چنین جوّی شیرازی معماری را نه چون &laquo;طرحی خلاقانه&raquo; که به مثابه &laquo;محصولی فرهنگی&raquo; معرفی می&zwnj;کرد. شعار مشهور او که بر تابلوی کلاس درسش در عمارت مسعودیه نقش بسته بود، &laquo;آنکه فرهنگ نورزد به چه ارزد؟&raquo;، بیش از هرچیز بینش و جهت&zwnj;گیری آموزشی شیرازی را عیان می&zwnj;کرد. شاید از همین رو بود که او در گفتگو از معماری تلاش می&zwnj;کرد تا پیش و بیش از هرچیز معماری را در بستر فرهنگی بنشاند که آن را شکل داده است. خاطرم هست اولین جلسة کلاس معماری اسلامی را با نقل بخش&zwnj;هایی از <em>سفرنامه</em> ناصرخسرو و <em>احسن&zwnj;التقاسیم</em> مقدسی در خصوص اصفهان آغاز کرد؛ اکنون که می&zwnj;نگرم، این انتخاب در راستای نگاه خاصّ او به معماری به</span><span lang="FA" style="font-size: 12.0pt; line-height: 107%; font-family: 'Arial',sans-serif; mso-bidi-language: FA;">&zwnj;</span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">شدّت هوشمندانه و سنجیده بود، زیرا اصفهان را فراتر از جغرافیای تاریخی </span><span lang="FA" style="font-size: 12.0pt; line-height: 107%; font-family: 'Sakkal Majalla'; mso-bidi-language: FA;">&ndash;</span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">که آشنایی با آن از طریق آثار متأخری چون <em>جغرافیای سرزمین&zwnj;های خلافت شرقی</em></span><em><span lang="FA" style="font-size: 12.0pt; line-height: 107%; font-family: 'Arial',sans-serif; mso-bidi-language: FA;"> </span></em><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">لسترنج یا <em>جغرافیای اصفهان </em>شفقی نیز ممکن بود- درون نوعی جغرافیای فرهنگی می&zwnj;نشاند که در آن زمان، حداقل در کلاس&zwnj;های رایج تاریخ معماری، به&zwnj;شدت غیرمترقبه بود.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">بعدتر، در کار بر پایانامه کارشناسی ارشدم، باز هم شاهد چنین رویکردی بودم. من و دوست و همکلاس ارجمندم، زهرا نام&zwnj;آور، هر دو این افتخار را داشتیم که پروژة پایانی را با او بگذرانیم. هر چقدر که ما برای شروع طراحی عجله داشتیم، استاد بر شناخت بستر تأکید داشت و تا اطمینان نیافت که بستر کار خود -یعنی شهر اهواز جایی&zwnj;که از کودکی در آن زیسته بودیم و گمان می&zwnj;کردیم، می&zwnj;شناسیم- را شناخته&zwnj;ایم، اجازة ورود به مرحله طراحی را به ما نداد. این فرایند بیش از یکسال به طول انجامید و تازه در پایان این زمان بود که فهمیدیم چقدر از شهر زادگاه خود بیگانه بودیم و تا چه اندازه طراحی&zwnj;ای که بدون چنین شناختی صورت می&zwnj;گرفت می&zwnj;توانست ابتر و خطاآفرین باشد. از نظر شیرازی مهم&zwnj;ترین رسالت معماری &laquo;ساختن پیوندی انسانی در بستر مکان&raquo; بود و چنین رسالتی جز با شناخت انسان و نحوة زیست او در جهان حاصل نمی&zwnj;آمد، همین هم بود که نقش فرهنگ را در &laquo;معماری&zwnj;شناسی&raquo; شیرازی برجسته می&zwnj;ساخت. خاطرم هست در فرایند کار بر پایانامه ارشد، یکی از اولین بخش&zwnj;های مطالعاتی که از ما تحویل گرفت و به دقت خواند، مطالعات بخش فرهنگی کار ما بود. پیش از آن البته ما کلیاتی درباب شهر اهواز و روایتی نسبتاً مفصل درباب تاریخ شهر را در جلسات مباحثات درسی (کرکسیون) خدمت استاد عرضه کرده و از او راهنمایی جسته بودیم، اما در هیچیک از آن موارد ایشان همان زمان از ما نخواستند که متنی مکتوب تحویل دهیم، درباب فرهنگ چنین خواستند و ما نیز چنان کردیم. در گفتگویی که در اولین جلسة پس از تحویل آن مکتوب داشتیم دکتر شیرازی جمله&zwnj;ای گفت که بعدها در مقدمة کتاب <em>در جستجوی هویت شهری اهواز، </em>که در واقع حاصل مجموع مطالعات پیش&zwnj;گفته بود، تقریباً عیناً نقل کردیم: &laquo;</span><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial;">کلیت مطالعة حاضر، مبتنی بر یک مطالعة تاریخی، کالبدی یا فضایی صرف نیست؛ بلکه با اتخاذ &laquo;نگاهی فرهنگی&raquo;، هدف از تمام این مطالعات شناخت عمیق&zwnj;تر بستری است که &laquo;انسان&raquo; به عنوان موجودی خلاق و شعورمند در آن می&zwnj;زید و در رابطه&zwnj;ای متقابل با شهر ضمن کسب هویت، هویت شهر را رقم می&zwnj;زند. چنین فرآیندی عموماً از خلال مسیری رخ می&zwnj;دهد که آن را فرهنگ -در معنای وسیع کلمه- می&zwnj;نامیم&raquo;؛ ردّ</span><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-fareast-font-family: Arial; mso-hansi-font-family: Arial;"> همین نگاه به فرهنگ را در مبانی مرمتی شیرازی نیز به روشنی می&zwnj;شد دید و از این رو بود که میراث به&zwnj;جا مانده از گذشته را بیش از هرچیز حاصل &laquo;تولید فرهنگی&raquo; می&zwnj;دانست.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-fareast-font-family: Arial; mso-hansi-font-family: Arial;">قطعاً نگاه به معماری به&zwnj;مثابة &laquo;محصول فرهنگ&raquo; مهم&zwnj;ترین آموزه&zwnj;ای بود که من از شیرازی آموختم اما این تنها آموزة شیرازی معلم نبود. یکی دیگر از آموزه&zwnj;های مهم شیرازی در مقام معلم، برای من، نگاه &laquo;فضا محوری&raquo; بود که به معماری داشت. گمان می&zwnj;کنم این نگاه حاصل سال&zwnj;های تحصیل او در ایتالیا و به&zwnj;طور خاص نظریه پردازی چون برونو زوی بود که با کتاب <em>چگونه به معماری بنگریم</em>اش، اولین بار، از خلال درس&zwnj;های شیرازی آشنا شدم.</span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-fareast-font-family: Arial; mso-hansi-font-family: Arial; mso-bidi-language: FA;"> با چنین نگاهی بود که او وقتی </span><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">از بناهای ارزشمند معماری ایران سخن می&zwnj;گفت، بیش از آنکه به فرم و تزئینات و سایر اجزای طراحانة این معماری بپردازد، به جوهرة فضایی و سیر تحولی می&zwnj;پرداخت که این معماری در آن شکل گرفته است. هرگز از خاطرم نمی&zwnj;رود که با چه دقت و اشتیاقی چگونگی تبدیل مسجد جامع اصفهان از محصورة شبستانی ساده&zwnj;ای در عصر عباسی به آنچه امروز هست را برایمان شرح می&zwnj;داد یا از سیر تحول میدان شاه و چرایی و چگونگی دو طبقه شدن آن سخن می&zwnj;گفت. حاصل این نگاه برای ما شاگردان شیرازی آن بود که عمارت عالی&zwnj;قاپو، جامع اردستان، مجموعة نطنز و بسیاری بناهای دیگر که تا پیش از آن حکم یادمان&zwnj;هایی منجمد در دل تاریخ را داشتند، به موجوداتی زنده تبدیل می&zwnj;شدند که طیّ زمانی دراز با توَسُّعی فضایی در دل تاریخ رشد یافته&zwnj;اند و امروز نیز بخشی از سیر تحول و رشد فضا-زمانی خود را طی می&zwnj;کنند. گمان می&zwnj;کنم همین نگاه به نوعی فلسفة مرمتی شیرازی را نیز شکل می&zwnj;داد؛ فلسفه&zwnj;ای که در آن آثار تاریخی در عین انعکاس ارزش&zwnj;های مردمان معاصر یا مابعد خود دارای نوعی حیات مستقل بودند که آنان را همواره معاصر می&zwnj;ساخت. در این نگاه &laquo;اثر تاریخی&raquo; با مفهوم قرآنی &laquo;عبرت&raquo; پیوند می&zwnj;یافت و از منظر شیرازی این خود یکی از دلایل حفاظت از آثار تاریخی بود<sup>1</sup>.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">از دیگر آموزه&zwnj;های باارزش شیرازی در مقام یک معلم تعهد بی&zwnj;نظیر او بود. علی&zwnj;رغم مشغلة فراوان در هر جلسه از ابتدا تا انتها حضور می&zwnj;یافت و پاسخگوی سوالات بی&zwnj;شمارمان بود. این تعهد در طرح درس او نیز کاملاً نمایان بود. هیچ تکلیفی را به صرف تکلیف نمی&zwnj;داد. خاطرم هست در اولین جلسات کلاس معماری اسلامی ما را با کتاب <em>معماری در جهان اسلام</em> ارنست گروبه (ویراستة جرج میشل) که آن زمان هنوز به فارسی ترجمه نشده بود، آشنا ساخت و از هر گروه از ما خواست به عنوان بخشی از تکلیف ترم فصلی از آن کتاب را ترجمه کنیم. این در حالی بود که شیرازی خود در آن زمان مشغول ترجمة کتاب <em>معماری اسلامی</em> هلین&zwnj;براند بود و شاید ساده&zwnj;تر بود که آن کتاب را به ما پیشنهاد می&zwnj;داد، اما گمان می&zwnj;کنم نوع نگاه شیرازی و تعهدی که در خود برای انتقال این نگرش به دانشجویانش احساس می&zwnj;کرد، کتاب گروبه را که مبتنی بر نگاهی تاریخی-اجتماعی بود، بر اثر هیلن&zwnj;براند که محتوایی تحلیلی-گونه&zwnj;شناختی داشت، مقدم می&zwnj;ساخت. در همان کلاس، به عنوان بخش دیگری از تکلیف عملی هر دانشجو را ملزم ساخت تا اثری تاریخی را برگزیند و حتی&zwnj;الامکان با مشاهدة نزدیکِ اثر گزارشی تک&zwnj;نگاری-تاریخی از آن ارائه دهد. خاطرم هست در پایان ترم یک روز کامل (صبح تا بعدازظهر) در توحیدخانه به ارائة کارها اختصاص یافت و شیرازی با انرژی و شادابی منحصر به فردش در باب کارها نظر داد. پس از آن نیز پروژه&zwnj;ها را با خود به تهران برد و یک&zwnj;یک را به دقت مطالعه کرد و با اظهارنظرِ تکمیلی درباب هر پروژه به دانشجویان بازگرداند. این فرایند به همراه سفری سه روزه، که بی&zwnj;تردید بهترین سفر علمی عمرم بود، درواقع جایگزین آزمون پایان&zwnj;ترم بود و خود از ویژگی&zwnj;های منحصربه&zwnj;فرد کلاسی بود که ما با شیرازی گذراندیم.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">تعهد شیرازی به آموزش نه تنها در کلاس درس که در سفرها و موارد خارج از کلاسی که به او مراجعه می&zwnj;کردیم، به خوبی مشهود بود. خاطرم هست همان سالی که نخستین بار با او کلاس داشتیم، قرار بود دومین دورة &laquo;همایش معماری مسجد&raquo; برگزار شود. به عنوان دانشجوی سال سوم معماری به خود جرئت داده بودم تا مقاله&zwnj;ای را برای این همایش آماده سازم. موضوع مقاله در ارتباط با نسبت میان نواندیشی دینی و مسجدسازی در دوران معاصر بود و با توجه به علائق فکری آن زمان من، به شدت متأثر از اندیشة مرحوم شریعتی بود. مقاله را در پایان یکی از جلسات به دکتر شیرازی دادم و قرار شد در جلسة بعد نظرش را بگوید. جلسات ما هر دو هفته یکبار، به جای هر دو ساعت چهار ساعت در هفته، تشکیل می&zwnj;شد. خاطرم هست در فاصلة میان دو جلسه که دکتر برای کاری به اصفهان آمده بود، به دانشکده آمد و از طریق آقای باصفا، که مردی فوق&zwnj;العاده شریف و به نوعی مدیر داخلی توحیدخانه بود، پیغام داد خدمت ایشان بروم. حدود یک ساعت درباب هفت صفحة به&zwnj;واقع کم&zwnj;ارزشی که نوشته بودم سخن عالمانه گفت و در انتها کتاب <em>روشنفکران ایرانی و غرب</em> مهرزاد بروجردی را، که آن زمان به تازگی منتشر شده بود، در اختیارم قرار داد تا بخوانم و درباب موضوع کار خود بیشتر بدانم. حاصل آن شد که آن مقاله را هرگز منتشر نکردم، اما با نگاه جدیدی که از همان جلسة پربرکت دفتر باصفا حاصل شد، سال&zwnj;ها بعد مقالة &laquo;مساجد معاصر و احیای هویت قدسی&raquo; را با همکاری خانم نام&zwnj;آور در مجلة <em>صفه</em> منتشر ساختیم.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">این نگاه دقیق و عالمانه و توأم با اشراف به منابع روز از دیگر ویژگی&zwnj;های منحصربه&zwnj;فرد شیرازی بود که در مقام معلمی نیز آن را به&zwnj;خوبی و آگاهانه به کار می&zwnj;بست. کمتر خاطرم هست بحثی، ولو ساده را، بدون ارجاع به چند منبع مهم و برجسته پیش ببرد یا خاتمه دهد. حتی در کلاس&zwnj;های عملی، چون طرح معماری هم، این مهم را به کار می&zwnj;بست. مثلاً در سال&zwnj;های آخر تحصیل ما توجه به مبانی نظری و خاصّه اندیشه&zwnj;های فلسفی در عرصة معماری رواج روزافزونی یافته بود، خاطرم هست در یکی از جلسات کلاس طرح 7 نخستین شمارة مجلة <em>خیال</em> را، که به تازگی منتشر شده بود، همراه آورد و با ستایش از رویکرد نوی مجله خواست همگی مقاله&zwnj;ای را که مرحوم فردانش درباب نسبت فلسفه و معماری در آن شماره نوشته بود، بخوانیم. مقاله&zwnj;ای که به نظرم هنوز هم جزء آموزنده&zwnj;ترین مقالاتی است که توسط دانشوری داخلی درباب این موضوع نوشته شده است. این جدا از خیل آثار به&zwnj;روزی بود که شیرازی به زبان&zwnj;های مختلفی که بر آنها احاطه داشت می&zwnj;خواند و در حوزة تخصصی کار خود، یعنی حفاظت ابنیه و مرمت شهری، به کار می&zwnj;بست.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">سرانجام آنچه در شرح مقام معلمی شیرازی لازم است گفته شود، یاد کردن از اخلاق ویژة اوست. شیرازی &laquo;حسن خلقی&raquo; منحصربه&zwnj;فرد داشت، رفتارش &laquo;صمیمی&raquo; و گفتارش &laquo;دوستانه&raquo; و همواره &laquo;توأم با تبسم&raquo;ی پدرانه بود. هرقدر که در آموزش &laquo;سخی&raquo; و &laquo;گشاده&zwnj;دست&raquo; بود، در تحمیل باری اضافه بر شاگردان و دانشجویان&zwnj;اش &laquo;محتاط&raquo; و &laquo;متقی&raquo; بود و از رویه ناپسند و، متأسفانه، معمولی که این روزها در قالب تألیف مقالات پژوهشی رایج است و عملاً پهلو به استثمار آموزشی می&zwnj;زند، یکسره به دور بود. آنگونه که من شیرازی را شناختم، در عین &laquo;محکم&zwnj;رأی&raquo; بودن از تعصب بری بود و همین هم نفوذ کلامش را دو چندان می&zwnj;ساخت. اما بیش از همة اینها شیرازی &laquo;متواضع&raquo; بود و این تواضع را تمام کسانی که به انحاء مختلف با او سروکار داشتند، شاهد بودند؛ و طرفه آنکه در عین تواضع اهل تعارف نبود، جمع این دو ویژگی منشی خاص را در گفتار و رفتار او متجلی می&zwnj;ساخت که بیش از هر چیز با واژة &laquo;صداقت&raquo; در معنای دقیق آن، یعنی دوستی برخاسته از &laquo;راستی و درستی&raquo;، قابل توصیف است. این ویژگی شخصیت شیرازی را کیفیتی یگانه می&zwnj;بخشید که در معلمی او نیز تجلی می&zwnj;کرد؛ کیفیتی که برای من توصیف مشهور <em>پیامبر </em>جبران&zwnj;خلیل&zwnj;جبران از آموزگار را تداعی می&zwnj;کرد: &laquo;</span><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial;">آموزگاری که در سایه معبد در میان شاگردانش راه می&zwnj;رود، از دانش خود چیزی به آنها</span><span dir="LTR" lang="AR-SA" style="font-size: 12.0pt; line-height: 107%; font-family: 'Arial',sans-serif; mso-bidi-font-family: 'B Nazanin'; mso-bidi-language: FA;"> </span><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial;">نمی&zwnj;دهد. از ایمان خود و از مهر خود می&zwnj;دهد&raquo;. خدای را شاکرم که فرصت آموختن از این آموزگار مهر و ایمان را به من ارزانی داشت؛ یادش گرامی و راهش پر رهرو باد.</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial;">&nbsp;</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="AR-SA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial;">پانوشت:</span></p>
<p class="MsoNormal" dir="RTL" style="text-align: right; direction: rtl; unicode-bidi: embed;"><span lang="FA" style="font-size: 12.0pt; line-height: 107%; font-family: 'B Nazanin'; mso-ascii-font-family: Arial; mso-hansi-font-family: Arial; mso-bidi-language: FA;">1- برای اطلاع بیشتر از این نگاه و فلسفه نظری شیرازی در قبال میراث فرهنگی ن.ک. بهمنی، مهرداد و سارا کریمی. 1400. <em>انقلاب در میراث فرهنگی؛ تناقض&zwnj;های میان عمل و نظر مدیران سازمان میراث فرهنگی (1392-1357)</em>. تهران: نشرنی، صص 105-94.</span></p>
--- 
title: "آیا ممکن است مطالعۀ اقسام خاصی از «تحقیق»‌ توانایی «طراحی» معمار را افزایش دهد؟" 
authors: oshams 
types: blog 
tags: تئوری معماری,طراحی معماری,طراحی,دیزاین,معرفت ضمنی,معرفت عملی,تحقیق رفلکتیو,تحقیق تأملی 
featured: false
slug: vUWT 
--- 
<p style="text-align: justify;">پاسخ کوتاه دانلد شون (۱۹۳۰-۱۹۹۷) به این پرسش این است: بله، &laquo;تحقیق&zwnj;های رفلکتیو (تأملی)&raquo;!</p>
<p style="text-align: justify;">دربارۀ اینکه معمار (و نیز اهل عمل) در روند عمل از چه نوع معرفتی بهره می&zwnj;برد، بحث و گفتگو همچنان ادامه دارد؛ اما یکی از پیشگامان این موضوع دانلد شون، استاد دانشگاه ام&zwnj;آی&zwnj;تی، است. او در کتاب مشهور خود، &laquo;پیشه&zwnj;ورز متأمل&raquo; (۱۹۸۳)، می&zwnj;پرسد که اهل عمل هنگام عمل چگونه فکر می&zwnj;کنند و بر مبنای چه معرفت&zwnj;هایی عمل می&zwnj;کند؟ شون در مقابل مدل معرفت&zwnj;شناختی مسلط وقت که آن را &laquo;خِرَد فن&zwnj;بنیاد&raquo;[1] می&zwnj;نامد، مدل معرفت&zwnj;شناختی جدیدی برای عمل پیشه&zwnj;ورز عرضه می&zwnj;کند و آن را نظریۀ &laquo;عمل تأملی&raquo;[2] می&zwnj;نامد.</p>
<p style="text-align: justify;">در نظریۀ خرد فن&zwnj;بنیاد پیشه&zwnj;ورز مشکلات عملی را با کاربست ابزاری نظریه&zwnj;های علمی و فنی حل می&zwnj;کند؛ اما به نظر شون این نظریه نادرست است. زیرا موقعیت&zwnj;هایی که اهل عمل با آن سروکار دارند چنان نامعلوم، ناپایدار، یکتا، نابهنجار، نامشخص و سرشار از تضادهای ارزشی است که نمی&zwnj;تواند در ذیل طبقه&zwnj;بندی&zwnj;های نظری جای گیرد. پیشه&zwnj;ورز در حین عمل نه با تکیه بر نظریه&zwnj;های از پیش مدون، بلکه از طریق تأمل در &laquo;صحنه&raquo;[3] و &laquo;روند&raquo;[4] عمل است که می&zwnj;کوشد برای موقعیت پیچیده&zwnj;ای که در آن قرار دارد چاره&zwnj;ای بیابد. در این مدل، اهل عمل دربارۀ عمل خود دو جور می&zwnj;اندیشند: یکی تأمل هنگام عمل[5] و دیگری تأمل دربارۀ عمل[6]. کسی که هنگام عمل در موقعیت یکتای عمل و روندی که برای چاره کردن مشکل طی می&zwnj;کند، تأمل می&zwnj;کند، به&zwnj;تدریج پی&zwnj;می&zwnj;برد که راه چاره چیست. این دانستنِ هنگام عمل که صرفاً از طریق عمل به دست می&zwnj;اید، به صورت ضمنی است؛ به طوری که اهل عمل نمی&zwnj;توانند دربارۀ آن سخن بگویند. همچنین، ممکن است اهل عمل دربارۀ عمل&zwnj;های قبلی خود نیز تأمل کنند. به باور شان، اینها از قبیل تأمل دربارۀ عمل است. چنین کسی بدین ترتیب خود را برای موقعیت&zwnj;هایی که در آینده با آن مواجه می&zwnj;&zwnj;شوند آماده کنند. معرفتی که از این طریق به دست می&zwnj;آید نیز ضمنی است.</p>
<p style="text-align: justify;">نویسنده پس از شرح این نظریه در فصول مقدماتی کتاب، در بخش دوم نظریه&zwnj;اش را در پنج حوزۀ طراحی معماری، روان&zwnj;درمانگری، مدریریت، برنامه&zwnj;ریزی شهری و طراحی مهندسی شرح می&zwnj;دهد و می&zwnj;کوشد شباهت&zwnj;ها و تفاوت&zwnj;های نحوۀ تأمل عملی هر یک این پیشه&zwnj;ها را شرح دهد.</p>
<p style="text-align: justify;">در فصل مربوط به طراحی معماری، او استعاره&zwnj;ای بسیار مؤثر و کارآمد پیش می&zwnj;نهد: &laquo;طراحی چون گفتگو با موقعیت طراحی&raquo;. به باور او طراحی چون گفتگو است؛ گفتگوی طراح با موقعیت طراحی. از طرفی دیگر طراحی گونه&zwnj;ای ساختن است. طراح یا خود محصول را می&zwnj;سازد یا طرحی از آنچه باید ساخته شود؛ اما به هر حال می&zwnj;سازد. موقعیت و روند ساختن بسیار پیچیده است. متغیرهای فراوانی دارد؛ ترکیبی پیچیده از انتظارها و قواعد و هنجارها و ... .</p>
<p style="text-align: justify;">کارکردن در موقعیت&zwnj;های پیچیده اقتضا می&zwnj;کند که تصمیم&zwnj;های طراحی همواره پیامدهایی ناخواسته داشته باشد. طراح اینها را می&zwnj;بیند و برای اصلاح آنها فهم&zwnj;های جدید به دست می&zwnj;آورد و تصمیم&zwnj;های تازه&zwnj;ای می&zwnj;گیرد. او با توجه به فهمی که از شرایط دارد یا &laquo;صداهایی که از موقعیت طراحی می&zwnj;شنود&raquo;، عمل می&zwnj;کند؛ درست گویی که به آن صداها پاسخ می&zwnj;دهد و بدین ترتیب با آن صداها گفتگو می&zwnj;کند. اینها همان روند تأمل هنگام عمل در طراحی است و نتیجۀ آن دانستن&zwnj;هایی ضمنی.</p>
<p style="text-align: justify;">&nbsp;</p>
<p style="text-align: justify;">طراح با تأمل هنگام عمل می&zwnj;تواند فهم اولیه&zwnj;اش را صیقل دهد و نقد کند. توضیحی جدید بسازد و آن را در موقعیت جدید بیازماید. او گاهی احساسی را صورت&zwnj;بندی می&zwnj;کند و با این کار به نظریه&zwnj;ای جدید می&zwnj;رسد. حتی وقتی نمی&zwnj;تواند از پس مسئله برآید، نوعی &laquo;تجربۀ چارچوب&zwnj;گونه&raquo;[7] را به آن تحمیل می&zwnj;کند و گاهی که تقاضاها متضاد هم است، بر درک&zwnj;های تکیه می&zwnj;کند که خود یا دیگران به موقعیت می&zwnj;آورند. و چارچوب مسئله را تغیر می&zwnj;دهد.</p>
<p style="text-align: justify;">اما علاوه بر دانستن از طریق عمل، شون بر این باور است که طراح (و اهل عمل) می&zwnj;توانند از طریق اقسام خاصی از تحقیق نیز بر توانایی طراحی (و عمل) بیفزایند و طراحان بهتری شوند. او این تحقیق&zwnj;ها را &laquo;تحقیق تأملی&raquo; می&zwnj;نامد و آن را بر چهار گونه می&zwnj;داند: ۱. تحلیل دربارۀ نحوه&zwnj;ای که طراح مسئله را بازتعریف می&zwnj;کند[8]، ۲. تحقیق&zwnj;های خزانه&zwnj;ساز (سرمشقی)[9]، ۳. تحقیق دربارۀ روش&zwnj;های بنیادی جستجو و نظریه&zwnj;های عمدۀ طراح[10]، ۴. تحقیق دربارۀ روند &laquo;تأمل هنگام طراحی&raquo;[11]. (ادامه دارد)</p>
<p dir="ltr" style="text-align: justify; padding-left: 40px;"><br /><br /><span style="font-size: 10pt;">[1] technical rationality</span><br /><span style="font-size: 10pt;">[2] reflective practice</span><br /><span style="font-size: 10pt;">[3] setting</span><br /><span style="font-size: 10pt;">[4] process</span><br /><span style="font-size: 10pt;">[5] reflection-in-action</span><br /><span style="font-size: 10pt;">[6] reflection-on-ation</span><br /><span style="font-size: 10pt;">[7] frame experience</span><br /><span style="font-size: 10pt;">[8] Frame analysis</span><br /><span style="font-size: 10pt;">[9] Repertoire-building research</span><br /><span style="font-size: 10pt;">[10] Research on fundamental methods of inquiry and overarching theories</span><br /><span style="font-size: 10pt;">[11] Research on the process of reflection-in-action</span></p>
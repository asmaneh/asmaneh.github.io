--- 
title: "موزۀ تخصصی کره‌های جغرافیایی وین" 
authors: shahidi 
types: blog 
featured: false
featureImg: "/assets/img/posts/FccAg.jfif" 
slug: FccAg 
gallery: 
- image_path: "/assets/img/posts/FccAg.jfif" 
  title: "موزۀ تخصصی کره‌های جغرافیایی وین" 
- image_path: "/assets/img/posts/FccAg-1.jfif" 
  title: "" 
- image_path: "/assets/img/posts/FccAg-2.jfif" 
  title: "" 
- image_path: "/assets/img/posts/FccAg-3.jfif" 
  title: "" 
 
--- 
<div>
<div>
<p>کتابخانۀ ملی شهر وین به جز مجموعۀ عظیم کتاب&zwnj; و نسخ&zwnj;اش، چندین مجموعه ابزار و اشیا و چهار موزه نیز دارد. یکی از مجموعه&zwnj;های ارزشمند کتابخانه مجموعه کره&zwnj;های جغرافیایی آن است که چند سالی است به صورت موزه&zwnj;&zwnj;ای مستقل در کاخ مولارد۱&nbsp;در معرض تماشای عموم قرار گرفته. موزۀ کره&zwnj;های جغرافیایی تنها موزۀ تخصصی از این دست است و بیش از ۳۸۰ کرۀ سماوی و جغرافیایی در آن نگهداری می&zwnj;شود. قدیمی&zwnj;ترین آن کره&zwnj;هایی است که وینچنزو کرونلی در سدۀ ۱۷میلادی ساخته است. هستۀ شکل&zwnj;دهندۀ مجموعه کره&zwnj;های جغرافیایی، مجموعۀ سلطنتی است که به&zwnj;مرور بر آنها افزوده&zwnj;اند.<br />مجموعه از نظر تنوع و ساخت بسیار دیدنی است.<br />در خیلی موارد کره&zwnj;ها به صورت جفت است، یک کرۀ جغرافیایی و یک کرۀ سماوی، که توسط یک سازنده همزمان و هم&zwnj;اندازه ساخته شده است. در میان کره&zwnj;ها، دو سه نمونه ابزار نجومی اسلامی نیز دیده می&zwnj;شود از جمله یک ذات الحَلَق بزرگ به قطر بیش از ۵۰ سانتیمتر و یک کرۀ سماوی فلزی هردو ساختۀ هندوستان. در کل مجموعۀ کره&zwnj;ها می&zwnj;تواند مرجع خوبی برای پژوهشگران تاریخ علم و جغرافیای تاریخی باشد.<br />موزۀ کره&zwnj;های جغرافیایی وین وبگاه خوبی هم دارد. همچنین سالانه یک بار از طریق موسسۀ کرونلی به پژوهش&zwnj;های برگزیدۀ در زمینۀ کره&zwnj;های تاریخی جایزۀ نقدی می&zwnj;دهد. یک نکتۀ جالب حاشیه&zwnj;ای هم اینکه فعلاً راهنمای موزه ایرانی است! آقای صفاریان مرد نازنینی بود که باحوصله در مورد بخش&zwnj;ها و امکانات مختلف موزه توضیح داد.<br /><a href="https://www.onb.ac.at/en/museums/globe-museum/">وبگاه موزه</a></p>
<p><a href="http://www.coronelli.org/index_e.html">وبگاه موسسۀ بین&zwnj;المللی کرونلی</a></p>
</div>
</div>
<div dir="ltr">1.Palais Mollard</div>
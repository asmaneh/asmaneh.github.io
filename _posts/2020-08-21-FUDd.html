--- 
title: "چگونگی حفاظت از «معنای فرهنگی» در منظر فرهنگیِ ایستا (با نگاه به میراث جهانی چغازنبیل) - بخش اوّل" 
authors: sarababaf 
types: blog 
featured: false
slug: FUDd 
--- 
<p style="text-align: justify;"><span style="background-color: #ffffff; font-size: 12pt;">محوطه میراث جهانی چغازنبیل اکنون برای مخاطبان غیر متخصص خود تعریفی از یک محوطه و -چنان که در مطالعات معرفی شده است- یک &laquo;شهر&raquo; ندارد. این شهر اکنون به مجموعه&zwnj;ای گنگ از عناصر مجزا تبدیل شده است که از خود تنها ذیقوراتی ویران و یا حداکثر آثاری مبهم در حصار اوّل را به نمایش می&zwnj;گذارد. وجود تابلوهای راهنما -هر اندازه دقیق- و راهنمایان گردشگری انسانی -هر قدر متبحر- از این جهت که روایت&zwnj;گر عناصری پراکنده از مجموعه&zwnj;ای ناخوانا هستند، چغازنبیل را در قامت یک شهر -چنان که بوده است- معرفی نمی&zwnj;کند.</span></p>
<p style="text-align: justify;"><span style="background-color: #ffffff; font-size: 12pt;">یکی از آسیب&zwnj;های امروزین میراث تاریخی و فرهنگی، انتقال فهم نادرست از موضوع و همچنین ناتوانی اثر از توضیح و تفسیر خود است. محوطه چغازنبیل نیز به عنوان شهری بی&zwnj;دفاع در برابر معناهای احتمالی ضعیف و قوی که بر آن بار می&zwnj;شوند، اکنون به نحوه&zwnj;ای از ارایه و حفاظت از معنای خود نیاز دارد تا بتواند خود ارزش&zwnj;های خود را به مخاطب ارایه کند. برای دست&zwnj;یابی به چنین نحوه&zwnj;ای از ارایه و حفاظت از معنای اثر نخست باید دانست که &laquo;این مکان چیست؟&raquo; و &laquo;به چه روشی سزاست که فهمیده و فهمانده شود؟&raquo;</span></p>
<p style="text-align: justify;"><span style="background-color: #ffffff; font-size: 12pt;">&nbsp;</span></p>
<p style="text-align: justify;"><span style="background-color: #ffffff; font-size: 12pt;"><strong style="box-sizing: border-box; outline: none;">منظر فرهنگی&nbsp;پویا؛ منظر فرهنگی ایستا</strong></span></p>
<p style="text-align: justify;"><span style="background-color: #ffffff; font-size: 12pt;">محوطه چغازنبیل یا &laquo;شهر اونتاش&raquo;، به عنوان یک منظر فرهنگی ایستا پدیده&zwnj;ای است زاییده عناصر فرهنگی، آیینی، طبیعی و اقلیمی در تعامل با واکنش ارادی انسانی. از این میان تنها چیزی که برای عصر ما باقی مانده است، بقایایی از کالبد پدیده است و البته زمینه&zwnj;های طبیعی و اقلیمی. منظر فرهنگی چغازنیبل شهری را در دل خود ایجاد کرده و این شهرْ بزرگ&zwnj;ترین معبد به&zwnj;دست&zwnj;آمده از دوران خود را به همراه محوطه&zwnj;ای شامل معابد و بناهای مقدس دیگر در میان گرفته است.</span></p>
<p style="text-align: justify;"><span style="background-color: #ffffff; font-size: 12pt;">&nbsp;&nbsp; هر پدیده&zwnj;ای که انسان با آن مواجه می&zwnj;شود، بسته به مقیاسی که برای بستر آن در نظر می&zwnj;گیرد، معنایی متفاوت می&zwnj;یابد.&nbsp; شناخت پدیده&zwnj;های انسان&zwnj;ساخت تاریخی نیز از این قاعده مستثنی نیست. مقصود از صفت تاریخی، هر چیز است که پیش از لحظه اکنون پدیدار شده باشد. پدیده&zwnj;های انسان&zwnj;ساخت خواه یک نگین گوشواره باشد و خواه یک شهر باستانی، اگر به طور مستقل و منقطع از بستر ایجاد خود قرائت شوند محدوده&zwnj;ای از داده&zwnj;ها را روشن می&zwnj;کنند، اما همین پدیده&zwnj;ها در ارتباط با بستر قومی، فرهنگی و آیینی، تاریخی، جغرافیایی و اقلیمی منجر به فهم شبکه&zwnj;ای از داده&zwnj;ها می&zwnj;شوند که نوع &laquo;بودگی&raquo; آن پدیده را در دستگاه مختصات هستی، هرچه بیشتر و البته تا حد امکان توضیح می&zwnj;دهد. به این ترتیب بستر وقوع هر پدیده انسان&zwnj;ساخت، صرفا محل قرارگیری آن نیست، بلکه این بستر، نقش زاینده آن پدیده را در سنتزی از فرآیندهای طبیعی و فرهنگی با اراده انسانی دارد.</span></p>
<p style="text-align: justify;"><span style="background-color: #ffffff; font-size: 12pt;">در این میان تفاوتی میان مناظر فرهنگی پویا و ایستا وجود دارد که بسته به پویایی و یا ایستایی اثر، دو رویکرد متفاوت حفاظتی را ایجاب می&zwnj;کند.</span></p>
<p style="text-align: justify;"><span style="background-color: #ffffff; font-size: 12pt;">در مناظر فرهنگی پویا عالی&zwnj;ترین شکل حفاظت، پاسداری از نظامی فرهنگی است كه الگوها و كالبدها را توليد می&zwnj;كند؛ حفاظت از نظامی که در جريان تحولات و تطورات انسان و ابزار و روزگار، همواره حيات و ميراث بشری را تازه و زنده نگاه می&zwnj;دارد. اما در مناظر فرهنگی ایستا چنین نیست.</span></p>
<p style="text-align: justify;"><span style="background-color: #ffffff; font-size: 12pt;">&nbsp;</span></p>
<p style="text-align: justify;"><span style="background-color: #ffffff; font-size: 12pt;"><strong style="box-sizing: border-box; outline: none;">اصالت ذاتی و اصالت عرَضی</strong></span></p>
<p style="text-align: justify;"><span style="background-color: #ffffff; font-size: 12pt;">در مناظر فرهنگی پویا اصالت در دو مرتبه قابل تعریف است که ما این دو مرتبه را &laquo;اصالت ذاتی&raquo; و &laquo;اصالت عرَضی&raquo; می&zwnj;نامیم. اصالت ذاتی مبیّن خصلت&zwnj;هایی&zwnj;ست که بدون وابستگی به زمان مشخص هویت منظر فرهنگی را شکل داده&zwnj;اند. یعنی در پاسخ مستقیم به شرایط بستر شکل گرفته&zwnj;اند. اما اصالت عرَضی به معنای حالت خاصی از تحقق اصالت&zwnj;های ذاتی است که در طول زمان &nbsp;به وجود آمده است و مهمترین ویژگی آن رشد تکوینی و ادامه&zwnj;دار آن است.</span></p>
<p style="text-align: justify;"><span style="background-color: #ffffff; font-size: 12pt;">در یک منظر فرهنگی پویا پاسداری از فرم بسیط، برابر با نادیده گرفتن رشد تکوینی مبتنی بر اصالت ذاتی است، و &nbsp;موجب توقف در پدیده&zwnj;های موجودی می&zwnj;شود که اصالت عرضی دارند و همچنان به تغییر و تحول و آزمون و خطا نیازمندند. اما در منظر فرهنگی ایستا به دلیل توقف ارتباط انسانی به عنوان خالق، مخاطب و کاربر پدیده فرهنگی با اثر، اصالت عرضی و ذاتی قابل تفکیک از هم نیستند به همین دلیل حفاظت از &laquo;یکپارچگیِ&raquo; معنای فرهنگی در اولویت اقدامات حفاظتی قرار می&zwnj;گیرد.</span></p>
<p style="text-align: justify;"><span style="background-color: #ffffff; font-size: 12pt;">فهم نادرست از چیستی چغازنبیل، نتیجه حریم محترم&zwnj;ناشمرده این محوطه و افکندن گردشگر در میان شهر مقدس بدون در نظر گرفتن سلسله&zwnj;مراتب&zwnj;ها، نیروهای محیطی و ارزش&zwnj;های هویتی بوده است.</span></p>
<p style="text-align: justify;"><span style="background-color: #ffffff; font-size: 12pt;">فهم چیستی مکان برای مخاطبان چغازنبیل، تنها مبتنی بر ادراک عناصر سازنده آن به طور متفرق از هم و منتزع از بستر نیست؛ بلکه مستلزم درک این منظر فرهنگی به عنوان یک کل دارای وحدت است. ادراک مخاطب فضا از موقعیت عناصر و تصویر ذهنی او از کلیت محوطه، موضوعی مستقل از موقعیت قرارگیری عناصر محوطه روی نقشه است. تصویر ذهنی مخاطبْ شناخت او درباره محوطه را پدید می&zwnj;آورد، نه موقعیت واقعی عناصر روی نقشه. پس به هم ریختن موقعیت ذهنی عناصر برای مخاطب، به لحاظ خدشه&zwnj;ای که بر ماهیت اثر در ادراک مخاطبان ایجاد می&zwnj;کند، تفاوت چندانی با جابه&zwnj;جا کردن ذیقوارت چغازنبیل در واقعیت ندارد!</span></p>
--- 
title: "معماری کوچ در عشایر قشقایی| مینو لفافچی" 
authors: asmaneh 
types: research 
featured: false
slug: vbrv 
--- 
<p>کوچ&zwnj;نشینی سابقه&zwnj;ای طولانی در تاریخ ایران دارد و&nbsp; بخش بزرگی از جامعۀ ایران تا قبل از دوران جدید کوچ&zwnj;نشین بوده&zwnj;اند. کوچ&zwnj;نشینان و یکجانیشینان در کنار&nbsp; هم جامعۀ ایران را شکل می&zwnj;دادند و معماری این سرزمین تنها در آثار ثابتِ یکجانشینان خلاصه نمی&zwnj;شود، بلکه معماری کوچ نیز بخش مهمی از معماری این سرزمین است. معماری کوچ مانند معماری یکجانشینی مظاهر متنوعی را در فرهنگ&zwnj;های مختلف کوچ&zwnj;نشینی می&zwnj;یابد.&nbsp;&nbsp;</p>
<p>در این تحقیق، لفافچی به&nbsp; معماری کوچ در عشایر قشقایی می&zwnj;پردازد. به این منظور، می&zwnj;کوشد تا ایل قشقایی و ساختار اجتماعی آن را بشناسد و با شناخت بستر جغرافیایی و دلایل جابه&zwnj;جایی آنها به ساحت زندگی کوچ&zwnj;نشینی ایل قشقایی نزدیک شود و معماری آن&zwnj;ها را در نسبت با زندگی&zwnj;شان بشناسد. او با بررسی کتابخانه&zwnj;ای، شواهد موجود از زندگی کوچ&zwnj;نشینان را گردآوری کرده و با بررسی میدانی و همراه شدن با زندگی کوچ&zwnj;نشینان به فهم معماری آنها نزدیک می&zwnj;شود.&nbsp;</p>
<p>این تحقیق شش فصل دارد. در فصل اول، زندگی کوچ&zwnj;نشینی تعریف می&zwnj;شود و در فصل دوم و سوم، به شناخت ایل قشقایی و&nbsp; بستر جغرافیایی و تاریخی آن و نقش آنها در تاریخ ایران می&zwnj;پردازد. فصل چهارم، به بررسی زندگی کوچ&zwnj;نشینی عشایر قشقایی و فضاهای مورد نیاز این زندگی می&zwnj;پردازد. در فصل پنجم کارکرد و خصوصیت&nbsp; فضاهای معماریِ کوچ و چگونگی استقرار آنها نسبت به یکدیگر بررسی می&zwnj;شود و در فصل آخر، به بررسی عناصر و اجزای تشکیل&zwnj;دهندۀ سیاه چادرهای عشایر قشایی به عنوان واحد اصلی سازندۀ معماری آنها می&zwnj;پردازد.&nbsp;</p>
<p>&nbsp;</p>
<p><strong>مینو لفافچی. &laquo;معماری کوچ در عشایر قشقایی&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهندس کامبیز حاجی&zwnj;قاسمی. تهران: دانشگاه شهید بهشتی، بهمن ۱۳۸۸.</strong></p>
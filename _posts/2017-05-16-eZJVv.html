--- 
title: "علم اخلاق معماری" 
authors: tamasoki 
types: blog 
featured: false
slug: eZJVv 
--- 
<div>
<p>در طول مطالعه برای پیشینۀ رساله&zwnj;ام، متوجه فقر منابع نظری&nbsp; در حوزۀ اخلاق معماری به زبان فارسی شدم. به خصوص منابعی که برخط و آسان&zwnj; و همه&zwnj;یاب باشد. از حالا آنچه دربارۀ این حوزۀ موضوعی می&zwnj;خوانم را در حد وسع اینجا هم قرار خواهم داد.</p>
<p>علم اخلاق معماری [۱]</p>
<p>برخی مسائل علم اخلاق معماری ویژگی&zwnj;های تعدادی از دووجهی&zwnj;های اخلاقی معمولند- دغدغه&zwnj;هایی [چون] محوریت ارزش یا محوریت عامل [دراینجا معمار]- که برای معماران هم ممکن است به وجود بیاید. اخلاق معماری علاوه بر مجموعه&zwnj;ای از پرسش&zwnj;های مرسومِ [اخلاق] که به حوزۀ معماری وارد شده، مسائلی که خاص رشته و حرفۀ آن است را هم مطرح می&zwnj;کند که در نتیجۀ ماهیت اجتماعی، عمومی، عملی و هنری آن شکل گرفته است.</p>
<p>فرااخلاق معماری، به مثابه مفهومی پیشینی نسبت به اخلاق هنجاری حرفۀ معماری، مقولات اخلاقی دیگری را می&zwnj;سنجد؛ نظیر اینکه آیا معماری باید اخلاقی در نظر گرفته شود یا غیراخلاقی، وابسته به اینکه مقاصد معماری (سازه&zwnj;های بناشده) [را در نظر بگیریم] یا اَعمال آن را چون مجموعه&zwnj;ای از نهادها یا پدیده&zwnj;هایی اجتماعی [در نظر آوریم].</p>
<p>مسئلۀ فرااخلاقی دیگر دربارۀ این است که رابطۀ زیبایی&zwnj;شناسی با اخلاق آن&zwnj;چنان که در معماری ظاهر می&zwnj;شود را، اخلاق&zwnj;گرایی بهتر شرح می&zwnj;دهد یا آزادی عمل؟</p>
<p>مقولات اخلاقی معماری</p>
<p>سه مقولۀ معمول برای اخلاق در معماری در نظر گرفته شده است. نخست، بنیان&zwnj;گزاری معیاری برای هنجارهای اخلاقیِ داد و ستد آنگونه که معماران در حرفه با آن مواجه می&zwnj;شوند. برای مثال معماران می&zwnj;توانند پروژه&zwnj;ها را به شیوه&zwnj;ای بسازند که احتمال فراتر رفتن از هزینه&zwnj;های پیش&zwnj;بینی&zwnj;شده کاهش و ایمنی افزایش یابد. در شاخۀ میان&zwnj;فردی، معماران می&zwnj;توانند اثرشان را به صورت صادقانه به مشتریان یا طرف&zwnj;های قرارداد بنمایانند.</p>
<p>مقولۀ دیگر- فراتر از هنجارهای اخلاقی تعریف&zwnj;شدۀ داد و ستد- جستجوی معیاری برای ارزیابی معماران به مثابه عاملان اخلاقی، که به طور کلی به ایجاد یا انجام خوب و بد در جهان می&zwnj;پردازند، است. برای مثال معماران می&zwnj;توانند چیزهایی خلق &zwnj;کنند که کاربران شخصی و ساکنان را تعالی بخشد یا محدود کند؛ یا ممکن است بهره&zwnj;وری اجتماعی را با طرح&zwnj;ریزی خانه&zwnj;هایی برای نیازمندان به سرپناه ارتقا بخشند.</p>
<p>آخرین مقوله جستجوی معیاری برای قضاوت مقاصد معماریانه به مثابه خوب یا بد از نظر اخلاقی است تا جایی که [این مقاصد] &nbsp;مستقیما لذت یا الم ایجاد می&zwnj;کند. &nbsp;برای مثال مقصود از طراحی بیمارستان مجهز کردن آن برای کاهش درد با ایجاد شرایط محیطی ارتقادهندۀ مراقبت&zwnj;های بهداشتی و رفاه بیمار است. به منزلۀ موردی صریح&zwnj;تر، یک ایستگاه اتوبوس برای کاهش مواجهه با عناصر محیط طبیعی و عوامل آزارندۀ ناشی از آنها طراحی می&zwnj;شود. گزینۀ آخر جذاب به نظر می&zwnj;رسد اگر ما معماری را در درجۀ اول نه به مثابه حرفه که در مقام محصول ببینیم. گمراه&zwnj;کننده است اگر نخواهیم به صنایع دستی ارزش اخلاقی نسبت بدهیم همچنان&zwnj; که برای اعمال یا ویژگی&zwnj;های اعمال ارزش اخلاقی قائل می&zwnj;شویم. یک سازۀ بناشده ممکن است مردم&zwnj;وار نباشد، به این سبب که سرد و دلگیر وغیرقابل سکونت است، اما از این موضوع برنمی&zwnj;آید که ساختار فی&zwnj;نفسه ارزش&zwnj;هایی غیرانسانی درخود دارد.</p>
<p>ادامه دارد...</p>
<p>۱. این نوشته برگردانی است نه کاملا دقیق از بند هفتم مدخل &laquo;فلسفۀ معماری&raquo; از نسخۀ برخط دایرة&zwnj;المعارف فلسفۀ استنفورد با این عنوان:</p>
<p dir="ltr">Architectural Ethics</p>
<p dir="ltr">https://plato.stanford.edu/entries/architecture/#ArcEth</p>
<p>&nbsp;</p>
</div>
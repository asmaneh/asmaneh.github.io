--- 
title: "دیده‌ها و نادیده‌های گدار: بررسی دیدگاه آندره گدار در مرتبۀ شناخت آثار ایران| سینا زارعی" 
authors: asmaneh 
types: research 
featured: false
slug: BhRB 
--- 
<p>در دهۀ دوم سدۀ بیستم میلادی زنجیره&zwnj;ای از رویدادها زمینۀ حضور آندره گدار در ایران و عرصۀ شناخت هنر ایران را میسر کرد. زمانی که گدار به ایران آمد، معماری و هنر ایران در مواجهه با دنیای مدرن وارد مسیری نو شده بود. او بیش از سه دهه در حوزه&zwnj;های گوناگون هنر ایران از مطالعه و پژوهش تا مدیریت و آموزش طراحی حضور یافت. تداوم و تنوع حضور او در حوزه&zwnj;های مختلف نظری و عملی موجب شد تا گدار در مواجهۀ هنر ایران با دنیای جدید نقش مهمی را ایفا کند. فهم تأثیر گدار در تغییر نگاه به هنر ایران نیازمند مقدمات فراوان است. یکی از این مقدمات بررسی و شناخت مقام و منظر گدار در مواجهه با هنر ایران است.&nbsp;</p>
<p>در این تحقیق، سینا زارعی، نگاه گدار در شناخت آثار هنری ایران و مفاهیم اصلی در دیدگاه او را شناسایی می&zwnj;کند. بدین منظور می&zwnj;کوشد، از آثار پژوهشی گدار و نوشتارها و گفتارهایش استفاده کند. این تحقیق چهار فصل دارد. در فصل اول، &laquo;گدار در تاریخ&raquo;، شرحی از زندگی گدار از آغاز تا دوره&zwnj;های مختلف حضور در ایران را بررسی می&zwnj;کند. در فصل دوم، &laquo;مبانی نظری و روشی&raquo;، خاستگاه&zwnj;های سخن و تفکر گدار را می&zwnj;شناسد. در فصل سوم،&laquo;گفتار و نوشتار گدار&raquo;، مفاهیم به کار رفته در سخن و عمل گدار را با استفاده از نوشتار، گفتار و فعالیت&zwnj;هایش شرح می&zwnj;دهد. در فصل چهارم،&laquo;دیدگاه گدار&raquo;، دیده&zwnj;ها و نادیده&zwnj;های گدار و تأثیر آن در شناخت هنر ایران را مطالعه می&zwnj;کند.&nbsp;</p>
<p><strong>سینا زارعی.&laquo;دیده&zwnj;ها و نادیده&zwnj;های گدار: بررسی دیدگاه آندره گدار در مرتبۀ شناخت آثار ایران&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهره تفضلی. استاد مشاور: دکتر مهرداد قیومی بیدهندی. تهران: دانشگاه شهید بهشتی، اردیبهشت ۱۳۹۴.</strong></p>
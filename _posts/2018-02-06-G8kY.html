--- 
title: "نسبت معماری و علم در جهان غرب؛ از عصر باستان تا قرون میانه (۶)" 
authors: r.mojtahedzadeh 
types: blog 
featured: false
slug: G8kY 
gallery: 
- image_path: "/assets/img/posts/G8kY-1.jpg" 
  title: "بالا رفتن از نردبان علوم، راهی برای خواندن الهیات، هیو سنت ویکور، دیداسکالیکون" 
 
--- 
<div>
<div>
<p>مقوله نسبت علم و معماری در جهان قدیم، اعم از شرق و غرب، از مقولات شایسته پژوهش است که کمتر به آن پرداخته شده؛ در این سلسله یادداشتها که ترجمه آزاد و تلخیص&zwnj;یافته بخشهایی از فصول دوم تا چهارم کتاب استفان پارسل، چهار مفهوم تاریخی معماری، است؛ به نسبت علم و معماری و جایگاه معماری در طبقه&zwnj;بندی&zwnj;های دانش در جهان غرب پرداخته می&zwnj;شود.</p>
<p>پس از اریژن، که در یادداشت پیش به او پرداختیم، هیو سنت ویکتور [۱] (حدود ۱۱۴۱-۱۰۹۶) را باید یکی از چهره&zwnj;های مهم فلسفه و تاریخ علم در قرون میانه دانست. او در ساکسونی متولد شد و برای کشیش شدن آموزش دید. آشوب در ایالت زادگاهش هیو را به جستجوی موقعیتی در دیر سنت ویکتور به سال ۱۱۱۵، زمانی که جمعیت پاریس بیش از ۳۰۰۰ نفر نبود، کشاند. این دیر، که در لفت بنک واقع بود، در سال ۱۱۰۸ افتتاح شده بود و در آن زمان به جهت آموزشی شهرتی به هم زده بود؛ بعدها نیز به دانشگاه پاریس الحاق شد. هیو مابقی عمرش را در آن، نه به عنوان یک تارک دنیا بلکه به عنوان مدیر ارشد که مسئولیت شهریه راهبان و خدمات اجتماعی را به عهده داشت، گذراند. نهایتا نیز او رییس مدرسه شد.</p>
<p>اثر معروف هیو&nbsp;دیداسکالیکُن&nbsp;[۲] است که آن را در اواخر سالهای ۱۱۲۰، زمانی&zwnj;که نخستین دانشگاه&zwnj;های اروپایی در حال شکل&zwnj;گیری بودند، نوشت. او هنوز از بسیاری نوشته&zwnj;های ارسطو و عالمان عرب مسلمان که در خلال قرن دوازدهم به اروپا می&zwnj;آمد، آگاه نبود. زمینه&zwnj;اش رُهبانی و مرجع اصلی&zwnj;اش آگوستین بود.</p>
<p>عنوان کتابش،&nbsp;دیداسکالیکن،&nbsp;از واژه یونانی دیداسکالیکوس به معنای \"مناسبِ آموزش\" مشتق شده بود. این کتاب چون راهنمایی جامع، نقشه&zwnj;ای شناخت&zwnj;شناسانه با جزییات و دستورهای بسیار، برای خوانندگان منظور می&zwnj;شد و مردم را درباره آنچه باید بخوانند و ترتیب و شیوه خواندن آموزش می&zwnj;داد. سه فصل اول کتاب درباره انواع صناعات و چگونگی ارتباط&zwnj;شان با یکدیگر بحث می&zwnj;کرد. قسمت دوم بحث موسعی درباب علوم کاربردی، با قراردادن هفت موضوع در محتوا&zwnj;هایی که ارریژن ایجاد کرده اما پر نکرده بود، را شامل می&zwnj;شد. سه بخش دیگر درباره کتاب مقدس و شیوه خوانش آن بحث می&zwnj;کرد.</p>
<p>همچون تفسیر اریژن بر مارتیانوس،&nbsp;دیداسکالیکونِ&nbsp;هیو نیز در راستای منافعِ مسیحیت نوشته شد. هدفش هم فلسفی و هم کلامی بود. هیو خواندن را چون راهی روشمند برای کمک به بازیابی دانش آغازینی می&zwnj;دانست که انسان به&zwnj;واسطه هبوط از دست داده بود. او اعتقاد داشت اثر پنهان این دانش در ذهن باقی است؛ و انتظار داشت در مواجهه دوباره با آن به یاد آورده شود. هرچند این دانش ممکن بود از بیرون و به واسطه خواندن تحریک شود، اما نور حاصل از آن ضرورتا درونی بود.</p>
<p>در زمان هیو خواندن فعالیتی جسمانی بود. واژگان از روی کاغذ باصدای بلند یا زیر لب به طریقی موزون خوانده می&zwnj;شد و ضمیر خواننده و فضای اتاق را، به همراه شنوندگانی که حاضر بودند، تسخیر می&zwnj;کرد. کلمات نه تنها به واسطه معانی&zwnj;شان، بلکه به خاطر آوا و آهنگشان، نوشته می&zwnj;شدند. برخلاف متون امروزی که افراد آنها را در سکوت می&zwnj;خوانند، به امید آنکه از میان واژه&zwnj;ها ایده یا نویسنده&zwnj;ای را که پشت صفحات است، فراچنگ آورند؛ از خوانش قرون میانه تا موسیقی آن تنها گامی کوتاه راه بود. هجاخوانی (ساده خوانی) [۳] به شدت بر آوا و آهنگ واژگان غلبه داشت. در ساده&zwnj;ترین شکلِ هجاخوانی، یادداشتی جداگانه برای هر هجا (قسمت) [۴] از متن تعیین می&zwnj;شد. واژگان تکوین موسیقی را هدایت می&zwnj;کرد؛ متقابلا موسیقی واژگان را تحکیم می&zwnj;کرد و آنها را &zwnj;یادماندنی می&zwnj;ساخت.</p>
<p>چارچوب مرجع اولیه هیو کتاب مقدس بود. او معتقد بود انسان&zwnj;ها روزگاری در باغ عدن (توصیف شده در سفرِ پیدایشِ تورات) بودند، جاییکه آنها می&zwnj;توانستند خداوند را مستقیما شهود کنند. به&zwnj;واسطه هبوط، خداوند انسان را به جهان زمانِ خطی و میرا راند؛ جهانی که با آخرالزمان (توصیف شده در سفر قیامت)، که هر انسان در محضر الهی قضاوت خواهد شد، به پایان خواهد رسید. از آنجا که این جهان گذرا مخلوق خداوند است، ارزشی ذاتی دارد؛ اما در قیاس با باغ عدن ارزش آن ناچیز است. از منظر هیو خداوند برای تمام مخلوقات ابزاری برای بقا آفرید؛ جز انسان، که عریان و بی&zwnj;پناه آفریده شد، و بنابراین باید از نبوغش استفاده می&zwnj;کرد. به تبع آگوستین، هیو نیز اعتقاد داشت که بشر اکنون در دوره ششم و پایانی جهان دنیوی است؛ بنابراین آخرالزمان پرهیبت در شرف وقوع است و انسان&zwnj;&zwnj;ها می&zwnj;بایست از طریق خواندن متون مقدس و تامل در آثار صنع الهی برای رستگاری فردی در روز داوری مهیا شوند.</p>
<p>هیو هشدار می&zwnj;داد که برخورد سطحی با کتاب مقدس به شکست خواهد انجامید، زیرا خواننده را برای فهم آنچه می&zwnj;خواند مهیا نمی&zwnj;کند. در عوض او فرایندی روشمند را توصیه می&zwnj;کرد که به&zwnj;واسطه آن هرکس ابتدا باید توانایی&zwnj;اش را در صناعات گوناگون توسعه دهد. &laquo;توانایی در صناعات هفت&zwnj;گانه نهفته است ... که بنیاد تمام آموزه&zwnj;های یافته شده است ... به&zwnj;راستی این صناعات با هم شخص را برمی&zwnj;کشند و در ایده&zwnj;هایشان به یکدیگر وابسته&zwnj;اند؛ به طوریکه اگر تنها یکی از آنها مفقود شود، صناعات باقی&zwnj;مانده نمی&zwnj;توانند انسان را به فیلسوف (دانای حقیقت) بدل سازند.&raquo; با استفاده از علومِ سه&zwnj;گانه و چهارگانه به عنوان نقطه شروع، هیو طرح تجدید نظر شده&zwnj;ای با طبقه&zwnj;بندی چهاربخشی را صورت&zwnj;بندی نمود که صناعات آزاد را تکمیل و مجددا سازمان داد. او صناعات کاربردی (مکانیکال آرتس) هفت&zwnj;گانه را یکی کرد و همه آنها را در قلمرو فلسفه قرار داد.</p>
<p>در پایین این سلسله مراتب فنون کاربردی (پیشه&zwnj;ها) که با ضرورت&zwnj;های زندگی سروکار داشت، قرار داشت. در میانه اصول عملی یا حکمت عملی (شامل اخلاق، سیاست و اقتصاد) که ابزار فهم اخلاقیات بود، قرار داشت. در بخش بالاتر علوم نظری (شامل الهیات، ریاضیات و فیزیک) قرار داشتند که ابزار کسب دانش بود. علوم زبانی (شامل دستورزبان، جدل و فن بیان) به موازات هر سه دسته واقع شده بود تا به همه آنها جهت کمک به برقراری ارتباط و مباحثه یاری رساند.هیو گاهی، ضمن تذکرِ خواننده به نیاز به پیشروی روشمند از پایین به بالا، از فرایند خانه سازی به&zwnj;عنوان تمثیل استفاده می&zwnj;کرد. او نحوه تکامل روح به&zwnj;واسطه برخورداری از علوم را چون ساخت یک خانه توصیف می&zwnj;کرد که در آن علوم کاربردی زیربنا را فراهم می&zwnj;آورد و روبنا بعدتر اضافه می&zwnj;شد. همچون اریژن، هیو نیز قیاس نردبان را استفاده کرد تا نشان دهد چگونه هرکس می&zwnj;تواند با پیمودن مرحله به مرحله این علوم از جهان مادی به عالم الهی بالا رود. (تصویر۱)</p>
<p>دیداسکالیکون&nbsp;به سند پایه برای علوم کاربردی در اروپای قرون وسطی بدل شد. این کتاب نه تنها نخستین توصیف جامع از علوم یا صناعات کاربردی را به دست داد، بلکه اصولی را تعریف کرد که این علوم بر پایه آن اصول قرار می&zwnj;گرفت. او علوم کاربردی را در زمینه فلسفی و کلامی وسیع&zwnj;تری نشاند. دیگر فیلسوفان قرون میانه پا جای پای هیو نهادند. در غیاب هرگونه رساله معمارانه در قرون میانه،&nbsp;دیداسکالیکون&nbsp;چشم اندازی اجمالی از این موضوع که معماری&ndash;نه خود معماری، بلکه به&zwnj;عنوان بخشی از یک طرح بزرگتر فلسفی- چگونه درک می&zwnj;شد، به دست می&zwnj;دهد.</p>
<p>دیداسکالیکون&nbsp;نه کتاب راهنمایی است که آموزش علوم کاربردی را فراهم کند، نه سندی که تلاش کند موقعیت آنها را در میان دیگر علوم و فعالیت&zwnj;ها ارتقا دهد؛ بلکه بیشتر شبیه یک نقشه شناخت شناسانه است که مسیحیان را راهنمایی می&zwnj;کند. هیو تصدیق می&zwnj;کند که نزدیک شدن به علوم کاربردی برای هرکس هم از طریق فلسفه و هم از طریق عمل ممکن است. رویکرد وی عمدتا فلسفی است، هرچند برخی اظهاراتش این فرض را پیش می&zwnj;آورد که او به احتمال زیاد صنعتگران را در عمل دیده است. [ادامه دارد]</p>
</div>
</div>
<div>
<p dir="ltr">[1] Hugh of St Victor</p>
</div>
<div dir="ltr">[2] Didascalicon</div>
<div>
<p dir="ltr">[3] Plainchant</p>
</div>
<div>
<p dir="ltr">[4] Syllable</p>
</div>
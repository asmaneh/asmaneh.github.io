--- 
title: "فرنگی مآبی بر دیوار بنا" 
authors: karimi 
types: blog 
featured: false
featureImg: "/assets/img/posts/mNJt.jpg" 
slug: mNJt 
gallery: 
- image_path: "/assets/img/posts/mNJt.jpg" 
  title: "فرنگی مآبی بر دیوار بنا" 
- image_path: "/assets/img/posts/mNJt-1.jpg" 
  title: "تصویر ۱" 
- image_path: "/assets/img/posts/mNJt-2.jpg" 
  title: "تصویر ۲" 
- image_path: "/assets/img/posts/mNJt-3.jpg" 
  title: "تصویر ۳" 
 
--- 
<p>نشانه&zwnj;&shy;های اقبال به پوشش&shy;&zwnj;های دیواری فرنگی از قبیل کاغذ و پارچۀ دیواری، در تزیین خانه&zwnj;های عصر قاجار بسیاری نقاط ایران قابل پیگیری است. هنوز هم خانه&zwnj;&shy;های تاریخی با این نوع تزیین در تهران، کاشان، اصفهان، یزد، شیراز، ماکو و شهرهای دیگر باقی مانده است. کاغذ دیواری با گسترش صنعت چاپ در اروپا بیشتر به کار رفت و جایگزین قابل تعویض و ارزانی برای نقاشی دیواری شد. تاريخ پوشش&zwnj;های ديواری كاغذی و پارچه&zwnj;ای در اروپا تابع تحولات تكنيك چاپ بود. اولين نمونه&zwnj;ها معمولاً با قالب چوبی چاپ زده می&zwnj;شد و سپس استادکار بين خطوط محيطی نقوش را دستی پر می&zwnj;&shy;کرد. پيشرفت&zwnj;های فنی بعدی عبارت بودند از: به&zwnj;كارگيری قالب&zwnj; مجزای چوبی برای هر رنگ، توليد آثار چاپی رنگی با سرعت بيشتر (در قرن هفدهم)، به&zwnj;كار گرفتن نوار فلزی نشانده&zwnj;شده در چوب برای ایجاد نقوش تيزتر در حاشيه&zwnj;ها و استفاده از پرس&zwnj; با فشار پا برای چاپ. پيامد اين پيشرفت&zwnj;های فنی، سرعت تولید، ارزان شدن قيمت كاغذ ديواری و استفاده&zwnj;ٔ عمومی&zwnj;تر از آن بود. نمونۀ هر کدام از این روش&shy;&zwnj;های چاپ را جسته و گریخته در ابنیۀ تاریخی ایرانی هم می&zwnj;توان یافت.</p>
<p>یکی از انواع جالب این تزیینات، ترکیب گچبری و آینه&shy; کاری ایرانی با چاپ دستی&shy;&zwnj;های فرنگی است. ریشۀ این نوع تزیین را می&shy;&zwnj;توان در اتاق&zwnj;های باسمه در خانه&zwnj;های قرون هجدهم و نوزدهم اروپا یافت که شاید ایرانیان فرنگ رفته با خود آورده&shy;&zwnj;اند. در اصل فرنگی این تزیین، اشراف (به&zwnj;خصوص در انگلستان) تصاوير چاپی قاب&zwnj;گرفته را در اتاق&zwnj;ها به&zwnj;كار می&zwnj;بردند و دور قاب&zwnj;ها را با گچبری تزيين می&zwnj;كردند. به این اتاق ها اتاق باسمه[۱] می&zwnj;گفتند. در آغاز سنت به&zwnj;كارگيری آثار چاپ دستی چينی وجود داشت كه به&zwnj;دليل ارزش بيشتر اين تصاوير معمولاً آن&zwnj;ها را روی كرباس می&zwnj;چسباندند و بعد نصب می&zwnj;كردند. در ایران اما این باسمه&zwnj;های نصب شده گاه صفحه&zwnj;هایی از کتاب&zwnj;های مصور اروپایی و حتی عکس&zwnj;های خود صاحب خانه و اشخاص مورد علاقۀ اوست. گاه اسناد بسیار با ارزشی را در این نوع از تزیینات می&zwnj;توان یافت. مثلا چاپ دستی&shy;&zwnj;های روسی خانۀ چرمی اصفهان (عکس ۱) و صفحات انگلیسی در اتاق باسمۀ خانۀ لاری&zwnj;های یزد (عکس۲) هر کدام روایت خودشان را از سرگذشت بنا باز می&zwnj;&zwnj;گویند. نمی&zwnj;&shy;توان با قطعیت اظهار نظر کرد اما به احتمال قوی همین نوع از تزیین وارداتی الهام بخش ساخت و ساز دورنماهای اروپایی&zwnj;مآب درون قاب گرد و چهارگوش در خانه&zwnj;های دیگر شده باشد. تزیینی که از دورۀ قاجار بسیار می&zwnj;توان یافت.</p>
<p>کاغذ دیواری&zwnj;های طوماری و در اصطلاح بی&zwnj;پایان[۲]هم دستۀ دیگری از این آثار اند که گاه در ترکیب با تزیینات ایرانی نشانه&zwnj;ای جذاب و قابل مطالعه از برخورد سلیقۀ ایرانی و فرنگی پیش چشم می&shy;&zwnj;گذارند. ماهیت کارخانه&zwnj;&shy;ای و تولید انبوه این آثار باعث می&zwnj;شد در اصل سرعت اجرا و قابلیت انتخاب بیشتری برای مشتریان وجود داشته باشد اما در ایران با دور بودن از مراکز اصلی ساخت این آثار، هم فنون نصب این تزیین گاه متفاوت است و هم قابلیت انتخاب رنگ و نقش کمتری وجود داشته است. در اینجاست که گاه به نظر می&zwnj;&shy;رسد باقی تزیینات فضا با این محصولات وارداتی هماهنگ شده و یا نصاب کاغذ در چگونگی تنظیم لبه&zwnj;های و نقش&zwnj;های تکرار شونده سردر گم شده است.</p>
<p>&nbsp;</p>
<p>برای مطالعۀ بیشتر در مورد این تزیین نگاه کنید به این مقالات:</p>
<p>&nbsp;- &laquo;بررسی فن &shy;شناختی پوشش&shy; های کاغذ دیواری خانه وثیق انصاری اصفهان&raquo;، امیرحسین کریمی و پرویز هلاکویی، هشتمین همایش حفاظت ومرمت اشیای تاریخی فرهنگی، ۱۳۸۶(منتشر شده در&nbsp;مجموعه مقالات هشتمین همایش حفاظت و مرمت اشیای تاریخی فرهنگی و تزیینات وابسته به معماری، پژوهشگاه میراث فرهنگی گردشگری و صنایع دستی: ۱۳۹۱).</p>
<p dir="ltr">&nbsp;-"A multi-analytical approach on the examination of the nineteenth century European wallpapers in Vasiq-Ansari House in Isfahan, Iran" ,Parviz Holakooei; Amir-Hossein Karimy; Carmela Vaccaro,&nbsp;Studies in conservation,&nbsp;Vol.58&nbsp;No.2- 2013, International Institute for Conservation of Historic and Artistic Works (IIC).</p>
<p>&nbsp;همچنین نگاه کنید به این منابع:</p>
<p dir="ltr">- Hoskins, L., "The Papered Wall", Thames and Hudson Publication, London, 1994</p>
<p dir="ltr">- The Image on the Wall: Prints as Decoration in NineteenthCentury Interiors, Pierre-Lin Reni&eacute;, Nineteenth-Century Art Worldwide, Vol. 5, No. 2 (Autumn 2006)</p>
<p>ــــــــــــــــــــــــــــ</p>
<p><strong>&nbsp;پی&zwnj;نوشت:</strong></p>
<p dir="ltr">[1] Print Room</p>
<p dir="ltr">[2] Endless papers</p>
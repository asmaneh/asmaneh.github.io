--- 
title: "گذری کوتاه بر مفهوم اسامی آثار معماری در ترکیب با عدد چهار در نگاه هرتسفلد (بر مبنای کتاب تاریخ ایران بر پایه باستان‌شناسی [۱])" 
authors: m.parhizkari 
types: blog 
featured: false
slug: BruR 
--- 
<p>آنچه در این نوشته آمده، حاصل یک تحقیق دامنه&zwnj;دار نیست، بلکه گذری شتابزده بر نظر ارنست هرتسفلد باستان&zwnj;شناس پرآوازه آلمانی در خصوص فهم کلی نام فضاهایی است که با واژه چهار ترکیب شده&zwnj;اند. نظر هرتسفلد با توجه به سابقه تحقیقاتی که در ایران داشته، و آشنایی او با زبان&zwnj;های باستانی، شایسته توجه است. او در کتاب خود با بررسی معنی چهارتاق و قیاس آن در فیروزآباد نتیجه گرفته که واژه چارقاپو یا چارتاق در حدود سال ۲۲۴م. پدید آمده است.</p>
<p>&nbsp;هرتسفلد در توضیح چارتاق نوشته:</p>
<p>"لغت چارقاپو [۲] در خرابه&zwnj;های [۳] قصرشیرین، واژه&zwnj;ای کردی است که چهار دروازه [۴] یا دروازه&zwnj;ی چهارگوش [۵] معنی می&zwnj;دهد. در [خطّه] فارس، نام معمول آثاری با همان وصف، چارتاق [۶] (چهار دروازه تاق&zwnj;دار[۷]) است. این تسمیه کاملاً طبیعی است، زیرا که بنا شامل چهار تاق می&zwnj;باشد؛ اما در عین حال معنای گسترده&zwnj;تری به عنوان یک اصطلاح معماری دارد. این لغت شبیه چارسوق [۸]، معرب واژه کهن پارسی است که مفهوم چهار بازار [۹] دارد. اما در اصل پلان مربع چهارگوشی [۱۰] است که در عین حال محلی برای اجتماع داد و ستد [۱۱] می&zwnj;باشد؛ یا چارجوی [۱۲] (چهار کانال [۱۳]) [به معنی] حوض&zwnj; [۱۴] امروزین، برای آب&zwnj;انبارها [۱۵] یا قلعه&zwnj; [۱۶] معمولاً در جایی واقع شده که دو کانال یکدیگر را قطع می&zwnj;کنند. [با توجه به آنچه بیان گردید معلوم می&zwnj;شود که] اصطلاحات یاد شده به چارتاق وابسته می&zwnj;باشند." [۱۷] [۱۸]</p>
<p>در این نوشتار ابتدا هرتسفلد به صورتی ناپیدا، دو واژه چارقاپو و چارتاق را با پلانِ گونه ذکر شده مطابقت داده، سپس با بیان شباهت لغت چارسوق به چارتاق (یا چارقاپو)، پلان این فضای معماری را چهارگوش، فرض &zwnj;کرده است. در واقع او در پی تصور شکلی عدد چهار است که در قالب مربع تجسم می&zwnj;یابد. هرتسفلد در ادامه، با اشاره به واژه چارجوی که حاصل از تقاطع دو کانال بوده آن را تعبیر به حوض یا آب&zwnj;انبار می&zwnj;کند. که باز هم پلانی چهارگوش دارند. [۱۹] از نوشته کوتاه هرتسفلد متکی به پلان مربع چهارتاقی&zwnj;، برمی&zwnj;آید که اسم فضاها و اندام&zwnj;های معماری در ترکیب با عدد چهار، دارای مفهوم شکلی چهارضلعی یا چهارگوشه هستند. این در حالی است که به نظر می&zwnj;رسد امروزه این مفهوم بیش از آنکه یادآور شکل چهارگوش باشد، تداعی کننده محورهای انتظام دهنده چلیپایی بوده که نظر به چهار سوی فضا دارند.</p>
<p>&nbsp;[۱] این کتاب تحت عنوان&nbsp;تاریخ باستانی ایران بر بنیاد باستانشناسی&nbsp;توسط انجمن آثار ملی چاپ شده است.</p>
<p dir="ltr">[2] čuār-qapu</p>
<p>[۳] ruin. هرتسفلد در متن، همه&zwnj;جا آثار را با این واژه خوانده است که در ادامه ترجمه با لغت بنا جایگزین گردید.</p>
<p dir="ltr">[4] Four-gates</p>
<p dir="ltr">[5] quadruple-gate</p>
<p dir="ltr">[6] &nbsp;cār-tāq</p>
<p dir="ltr">[7] four arches gates</p>
<p dir="ltr">[8] čār-sūq</p>
<p dir="ltr">[9] four bazars</p>
<p dir="ltr">[10] four-cornered quadrangle</p>
<p dir="ltr">[11] forum, market-place</p>
<p dir="ltr">[12] &nbsp;čār-jūy</p>
<p dir="ltr">[13] four canals</p>
<p dir="ltr">[14] haud</p>
<p dir="ltr">[15] water-cisterns</p>
<p dir="ltr">[16] castella</p>
<p dir="ltr">[17] Herzfeld, Ernst.&nbsp;Archaeological History of Iran. London: Oxford &nbsp;university press, 1935, p.90.</p>
<p>[۱۸] در چاپ انجمن آثار ملی اینگونه آمده:</p>
<p>خرابه &laquo;قصر شیرین&raquo; به &laquo;چارقاپو&raquo; موسوم است و آن لغت کردی است بمعنی &laquo;چهار دروازه&raquo; با [یا] یک دروازة مرّبع. در &laquo;فارس&raquo; نام معمولی اینگونه بناها &laquo;چارطاق&raquo; است. یعنی چهار طاق دروازه دارد. این تسمیه کاملاً طبیعی است. زیرا که آن خرابه دارای چهار طاق می&zwnj;باشد.</p>
<p>ولی این کلمه یک معنای بهتری دارد که آن یک اصطلاح فن معماری است. این لغت شبیه است به لغت &laquo;[چهار]سوق&raquo; که اصلاً یک کلمه پهلوی قدیم بوده است. و معرّب شده و چهار بازار معنی میدهد. اصلاً بنای مربعی که چهار زاویه دارد و در همان حال محل یک بازار میباشد، همچنین کلمه &laquo;چارجوی&raquo; یعنی چهار کانال که آن را &laquo;چهارحوض&raquo; یعنی آب&zwnj;انبار میگویند و معمولاً &laquo;چهار جوی&raquo; در محلی که دو کانال بیکدیگر تقاطع میکنند بوجود آمده است. همین لغت &laquo;سوق&raquo; در زبان نبطی خود برای معبد استعمال شده است و شبیه است به لغت &laquo;سوك&raquo; فارسی[*] و همین اصطلاح است که همه چهار طاق معنی میدهد. (هرتسفلد، ارنست. تاریخ باستانی ایران بر بنیاد باستانشناسی. ترجمه علی&zwnj;اصغر حکمت. تهران: انجمن آثار ملی. ۱۳۵۴، ص ۱۵۲)</p>
<p>[۱۹] به نظر می&zwnj;رسد که در اینجا پلان گرد برای حوض و آب&zwnj;انبار مدنظر نویسنده نیست.</p>
<p>[*] دو جمله اخیر توسط مترجم از حاشیه کتاب به متن منتقل شده است.</p>
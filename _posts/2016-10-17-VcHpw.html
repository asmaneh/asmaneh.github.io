--- 
title: "شهر شوم" 
authors: danaeifar 
types: blog 
tags: تاریخ شهر,مطالعات معماری ایران,آسمانه,مطهره دانایی‌فر,تاریخ معماری 
featured: false
slug: VcHpw 
excerpt: "ویران شدن شهر و مهاجرت ساکنانش به شهری دیگر امری معمول است و در تاریخ ایران بارها و به علت‌های متفاوت رخ داده است. اما اینکه اهالی شهری شهر را به دست خود ویران کنند امری معمول نیست. شهر متوکلیه در شمال سامرا چنین شهری است." 
--- 
<div>
<div>
<p style="text-align: justify;">به نام خدا</p>
<br />
<p style="text-align: justify;">ویران شدن شهر و مهاجرت ساکنانش به شهری دیگر امری معمول است و در تاریخ ایران بارها و به علت&zwnj;های متفاوت رخ داده است. اما اینکه اهالی شهری شهر را به دست خود ویران کنند امری معمول نیست. شهر متوکلیه در شمال سامرا چنین شهری است.</p>
<br />
<p style="text-align: justify;">متوکل در سال ۲۴۵ق پس از ساخت مسجد جامع سامرا تصمیم گرفت شهری برای خود بنا کند. برای یافتن محل مناسبْ در سه فرسخی شمال کرخ سامرا به منطقه&zwnj;ای به نام &laquo;ماحوزه&raquo; رسید که در آن آثار نهری از روزگار کهن [۱] وجود داشت. با مشورت با مهندسان تصمیم گرفت که این نهر را احیا و شهر خود را پیرامون آن برپا کند. از همان ابتدا هزینۀ احیا و حفر دوبارۀ نهر کهن را برآورد کردند و او بر هزینۀ آن، که دو میلیون&zwnj;وپانصد هزار دینار بود رضا داد. در میان مهندسانی، که مکان&zwnj;یابی شهر را انجام دادند و هزینۀ نهر کهن و احیای آن را برآورد کردند نام &laquo;محمد بن موسی منجم&raquo; هم دیده می&zwnj;شود. او فرزند ارشد خاندانی مشهور به بنو موسی (بنو شاکر) بود، که پدرش، موسی بن شاکر، از منجمان دربار مأمون بود. آثار و خدمات علمی و مهندسی منسوب به محمد و دو برادرش، احمد و حسن، در زمینۀ نجوم و هندسه و ریاضی بسیار است. محمد به استادی در هندسه و نجوم، احمد به علم حیل و حسن به هندسه مشهور است. [۲] یکی از اقدامات مهم مهندسی این خاندانْ را حفر نهر&zwnj; جعفریه در همین پایتخت تازۀ متوکل خوانده&zwnj;اند. متوکل دستور داده بود تا خیابان عظیمی را در دویست ذرع بسازند و دو نهر را در دو طرف این خیابان روان کنند. در اجرای این فرمان دوازده هزار کارگر بسیج شده بودند.[3] &zwnj;بی&zwnj;شک تکیۀ متوکل بر محمد و برادران دانشمندش بود که این بلندپروازی&zwnj;ها را می&zwnj;کرد. وقتی در نخستین روز محرم ۲۴۷ متوکل به شهر عظیم &laquo;متوکلیه&raquo; و کاخ رویايي&zwnj;اش، جعفریه،&nbsp; قدم گذاشت چنین گفت: &laquo;اکنون هر آینه سلطان شمایم؛ که خود شهری ساخته&zwnj;ام و در شهرِ خود نشسته&zwnj;ام&raquo;.</p>
<br />
<p style="text-align: justify;">با همۀ این بلندپروازی&zwnj;ها آبادانی این شهر دوام چندانی نداشت؛ چه &laquo;کار احیای آن نهر کهن به انجام نرسید و آب در آن جریان پیدا نکرد؛ مگر جریان ضعیفی که پیوستگی و دوام نداشت&raquo; و [4] متوکل در کوتاه&zwnj;تر از یک سال اقامت در پایتخت و کاخ خویش کشته شد. منتصر، فرزند متوکل، از شومی این شهر به مردم دستور داد تا شهر را ویران کنند و با سنگ&zwnj; و آجرهای کاخ جعفریه به سامرا بازگردند.[5]&nbsp;در سرگذشت زندگی متوکل آمده است که او از شدت بغض به آل علی علیهم السلام مختصر بقعه و زیارت&zwnj;گاه امام حسین علیه&zwnj;السلام در مشهد شریف کربلا را به آب بست و ویران کرد.</p>
<br />
<p style="text-align: justify;">&nbsp;</p>
</div>
</div>
<div>۱. اصطلاح &laquo;روزگار کهن&raquo; را یعقوبی به کار برده است. حمدالله مستوفی آثار این منطقه را مربوط به شاپور ذوالاکتاف دانسته است و در تاریخ رومیان از دژ سامرا در این محل به نام سومر در زمان شاپور یاد شده است. (محمد محمدی ملایری، تاریخ و فرهنگ ایران در دوران انتقال از عصر ساسانی به اسلامی، ج ۲، ص ۲۵۷).</div>
<div><br />
<p>&nbsp;</p>
</div>
<div>۲. کتاب الحیل از مهمترین آثار بنوموسی است و اولین اثر مدون شناخته در زمینۀ علم حیل است، که در جهان اسلام باقی مانده ا&zwnj;ست. در این کتاب یکصد دستگاه شرح داده شده که عمدتاً به صورت خودکار و با استفاده از خواص مکانیکی سیالات عمل می&zwnj;کنند (دایرة المعارف بزرگ اسلامی، ذیل &laquo;بنو موسی&raquo;).</div>
<div>&nbsp;</div>
<div>۳. محمد بن جریر طبری،&nbsp;تاریخ&nbsp;طبری، ج۵، ص ۱۴۴.</div>
<div><br />
<p>&nbsp;</p>
</div>
<div style="text-align: justify;">۴. یعقوبی،&nbsp;البلدان، ص ۳۱.</div>
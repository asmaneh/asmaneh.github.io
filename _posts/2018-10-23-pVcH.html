--- 
title: "۸۶. معماری و زندگی در خانه‌های ابرقو: مستندنگاری خانه‌های خاندان روحی در محلۀ بازار و زندگی جاری در آنها|حمید روحی" 
authors: asmaneh 
types: research 
featured: false
slug: pVcH 
--- 
<p>محیط مصنوع به طور خاص مسکن زمانی به درستی شناخته می&zwnj;شود که زندگی و معانی جاری در آن را بشناسیم. از این روی برای شناخت بناها لازم است از مقوله&zwnj;هایی پرسش کنیم که از جنبه&zwnj;های صوری و ظاهری بنا فراتر می&zwnj;رود. پرسش از جنبه&zwnj;های غیرمادی و معنایی در تاریخ معماری اهمیتی دو چندان دارد؛ زیرا جنبه&zwnj;هایی از آداب و سنت&zwnj;های گذشته را آشکار می&zwnj;کند که با زمان حال متفاوت است. مستندنگاری یکی از راه&zwnj;های ثبت و ضبط محیط مصنوع و زندگی جاری در آن است.<br />در این تحقیق، حمید روحی، در پی شناخت کالبد و فهم زندگی جاری در خانه&zwnj;های شهر ابرقو است. بدین منظور می&zwnj;کوشد، خانه&zwnj;های خاندان روحی را، که ساکنان این شهرند، انتخاب کند و با تکیه بر مصاحبه با ساکنان آن خانه&zwnj;ها و مشاهده&zwnj;های میدانی به شناخت کالبد و فهم زندگی جاری آن دست یابد. این تحقیق چهار فصل دارد. در فصل اول، &laquo;ابرقو و ابرقوییان&raquo;، ابرقو را در محدودۀ زمانی تحقیق معرفی می&zwnj;کند و احوال اجتماعی مردمان آن را شرح می&zwnj;دهد تا بتواند جایگاه خاندان روحی در آن جامعه را روشن کند. در فصل دوم، &laquo;خانه&zwnj;های خاندان روحی در ابرقو&raquo;، خانه&zwnj;های این خاندان را در ابرقو توصیف و تغییرات آن در طول زمان را بررسی می&zwnj;کند. در فصل سوم، &laquo;ادوار سکونت در خانه&zwnj;ها&raquo;، نحوۀ سکونت در هریک از فضاهای خانه را بیان می&zwnj;کند و بر اساس گفته&zwnj;های ساکنان وضع گذشتۀ آن فضاها را با تصویر ارايه می&zwnj;کند. در فصل چهارم، &laquo;روایت زندگی در خانه&zwnj;ها&raquo;، داستان زندگی در خانه&zwnj;ها را با یک یا دو روایت از هر خانه بیان می&zwnj;کند تا مخاطب بتواند یافته&zwnj;ها و روایت&zwnj;های فصل سوم را به طور یکپارچه درک کند.</p>
<p><strong>حمید روحی. &laquo;معماری و زندگی در خانه&zwnj;های ابرقو: مستندنگاری خانه&zwnj;های خاندان روحی در محلۀ بازار و زندگی جاری در آنها&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر عاطفه کرباسی. استاد مشاور: دکتر محمد مهدی عبداله&zwnj;زاده. تهران: دانشگاه شهید بهشتی، آبان ۱۳۹۷.</strong></p>
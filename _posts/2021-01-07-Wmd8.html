--- 
title: " برگزاری سخنرانی مجازی: «بناهای معروف به ابواسحاقیه در ایران و سرزمین‌های اسلامی»" 
authors: asmaneh 
types: news 
tags: سخنرانی,ابواسحاقیه,ایران,سرزمین‌های اسلامی,شیخ‌الحکمایی 
featured: false
featureImg: "/assets/img/posts/Wmd8.jpg" 
slug: Wmd8 
gallery: 
- image_path: "/assets/img/posts/Wmd8.jpg" 
  title: " برگزاری سخنرانی مجازی: «بناهای معروف به ابواسحاقیه در ایران و سرزمین‌های اسلامی»" 
 
excerpt: انجمن علمی مطالعات معماری ایران دانشگاه شهید بهشتی در تلاش است برای آشنایی و معرفی فعالان این حوزه‌ٔ فکری سلسله نشست‌هایی ترتیب دهد که به معرفی بزرگان این رشته و کار‌های کمتر شناخته شده‌ٔ ایشان بپردازد؛ به همین خاطر در نشست پیش روی میزبان استاد بزرگوار آقای عمادالدین شیخ‌الحکمایی خواهیم بود تا از ایشان درباره‌ٔ پژوهش کمتر شناخته‌شده‌شان بپرسیم.  
--- 
<p><strong>&nbsp;برگزاری سخنرانی مجازی: &laquo;بناهای معروف به ابواسحاقیه در ایران و سرزمین&zwnj;های اسلامی&raquo;</strong></p>
<p>&nbsp;سخنران: عمادالدین شیخ&zwnj;الحکمایی</p>
<p>میزبان: انجمن علمی مطالعات معماری ایران دانشگاه شهید بهشتی</p>
<p>زمان: ۱۸ دی ۱۳۹۹| ساعت ۱۸</p>
<p>&nbsp;</p>
<p>انجمن علمی مطالعات معماری ایران دانشگاه شهید بهشتی در تلاش است برای آشنایی و معرفی فعالان این حوزه&zwnj;ٔ فکری سلسله نشست&zwnj;هایی ترتیب دهد که به معرفی بزرگان این رشته و کار&zwnj;های کمتر شناخته شده&zwnj;ٔ ایشان بپردازد؛ به همین خاطر در نشست پیش روی میزبان استاد بزرگوار آقای عمادالدین شیخ&zwnj;الحکمایی خواهیم بود تا از ایشان درباره&zwnj;ٔ پژوهش کمتر شناخته&zwnj;شده&zwnj;شان بپرسیم. استاد هایده لاله به همراه استاد شیخ&zwnj;الحکمایی چندی پیش گونه&zwnj;بنای جدیدی را در محدوده&zwnj;ٔ شهر کازرون شناسایی کردند. مقرر است آقای شیخ&zwnj;الحکمایی در این جلسه از مسیر یافتن این گونه&zwnj;بنا و تحقیق درباره&zwnj;ٔ آن بگویند.</p>
<p>ابو اسحاقیه نام گونه&zwnj;بنایی است پدید&zwnj;آمده طی قرن&zwnj;های چهارم تا نهم هجری قمری. &laquo;ابواسحاق ابراهیم بن شهریار بن زادان فرح بن خورشید&raquo; بانی این بنا&zwnj;ها بود و سعی داشت دین اسلام را در میان زرتشتیان فارس تبلیغ کند. تلاش&zwnj;های او در این راه به پدید&zwnj;آمدن فرقه&zwnj;ٔ &laquo;مرشدیه&raquo; یا &laquo;اسحاقیه&raquo; انجامید. این فرقه در طول عمر خود و پیش از نابودی&zwnj;اش به دست شاه اسماعیل صفوی، در قرن نهم، به بلوغی در ساخت بنا&zwnj;های خود رسید. این اجتماع، برای رفع نیاز&zwnj;های خود، مجموعه بنا&zwnj;هایی را برپا می&zwnj;کردند که تا پیش از آن بی&zwnj;سابقه بود؛ مجموعه&zwnj; بناهایی با هم&zwnj;نشینی&zwnj; مسجد، مدرسه، مقبره، و محل زندگی یا گردهمایی اعضای فرقه&zwnj;.&nbsp;&nbsp;</p>
<p>مقر اصلی و مرکزی این فرقه در کازرون واقع شده بود و از آن&zwnj;جا سایر مجموعه&zwnj;های پیروان خود را راهنمایی می&zwnj;کرد. این مجموعه&zwnj;ی ساخته شده در کازرون، مهم&zwnj;ترین و گسترده&zwnj;ترین بنای مربوط به این فرقه بود. مجموعه&zwnj; بنا&zwnj;های این افراد در زمان&zwnj;های مختلف نام&zwnj;هایی متفاوتی به خود گرفته است. گاه آنها را &laquo;رباط&raquo; می&zwnj;خواندند و گاه &laquo;خانقاه&raquo;؛ اما بنا بر استناد به اسنادی از سده&zwnj;ی نهم، که دوره&zwnj;ٔ شکوفایی این سلسله بود، به تمام این&zwnj; بنا&zwnj;ها، چه در داخل و چه در خارج از سرزمین ایران، &laquo;ابواسحاقیه&raquo; اطلاق می&zwnj;شد. این مجموعه بنا&zwnj;ها و هم&zwnj;نشینی بین اجزایش در قرون میانه الگویی شد برای برپایی بنا&zwnj;های مغولی.&nbsp;</p>
<p>&nbsp;</p>
<p>&nbsp;برای شرکت در این برنامه به پیوند زیر مراجعه کنید:</p>
<p dir="ltr"><a href="http://iassbu.ir/">http://iassbu.ir/</a></p>
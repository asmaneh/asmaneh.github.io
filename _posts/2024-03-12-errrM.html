--- 
title: "آجربهمنی‌ها" 
authors: mqayoomi 
types: blog 
tags: آجر,آجر‌بهمنی,خانه,مهرداد قیومی,مهرداد قیومی بیدهندی,آسمانه,مطالعات معماری ایران,دانشگاه شهید بهشتی 
featured: false
featureImg: "/assets/img/posts/errrM.jpeg" 
slug: errrM 
gallery: 
- image_path: "/assets/img/posts/errrM.jpeg" 
  title: "آجربهمنی‌ها" 
- image_path: "/assets/img/posts/errrM-1.jpeg" 
  title: "خانه‌ای در تهران، خ. لبافی‌نژاد، بین خ. فخر رازی و خ. دانشگاه، پ ۱۷۶. عکس از زهرا گلشن، آرشیو «آجربهمنی»، ۱۳۹۹." 
 
excerpt: "هروقت که از کنارِ یک خانه‌ی آجربهمنی می‌گذریم، یا به آن وارد می‌شویم، تاری از تارهای درونمان به صدا درمی‌آید. ‏انگار خانه‌ی آجربهمنی صدایی می‌دهد که با تاری در درونمان رزونانس دارد. چرا این‌طور است؟ چون در چنین ‏خانه‌هایی به دنیا آمده‌ایم؟ چون خانه‌ی عزیزترین کسانمان از این نوع بوده است؟ چون این خانه‌ها بوی قدیم می‌دهد؟ ‏پس چرا چنین حالی در برابرِ برخی دیگر از خانه‌های همان روزگار پیش نمی‌آید که کمابیش همان خاطره‌ها را از آنها ‏هم داریم؟" 
--- 
<p style="text-align: justify;"><strong>آجربهمنی&zwnj;ها</strong>&lrm;*&lrm;</p>
<p style="text-align: justify;"><span style="font-family: Roboto, -apple-system, BlinkMacSystemFont, 'Apple Color Emoji', 'Segoe UI', Oxygen, Ubuntu, Cantarell, 'Fira Sans', 'Droid Sans', 'Helvetica Neue', sans-serif; font-size: 16px; text-align: start; white-space-collapse: preserve; background-color: #ffffff;">مهرداد قیومی بیدهندی</span><br /><br />هروقت که از کنارِ یک خانه&zwnj;ی آجربهمنی می&zwnj;گذریم، یا به آن وارد می&zwnj;شویم، تاری از تارهای درونمان به صدا درمی&zwnj;آید. &rlm;انگار خانه&zwnj;ی آجربهمنی صدایی می&zwnj;دهد که با تاری در درونمان رزونانس دارد. چرا این&zwnj;طور است؟ چون در چنین &rlm;خانه&zwnj;هایی به دنیا آمده&zwnj;ایم؟ چون خانه&zwnj;ی عزیزترین کسانمان از این نوع بوده است؟ چون این خانه&zwnj;ها بوی قدیم می&zwnj;دهد؟ &rlm;پس چرا چنین حالی در برابرِ برخی دیگر از خانه&zwnj;های همان روزگار پیش نمی&zwnj;آید که کمابیش همان خاطره&zwnj;ها را از آنها &rlm;هم داریم؟ به&zwnj;علاوه، کسانِ بسیاری دیده&zwnj;ایم که هرگز در چنین خانه&zwnj;هایی زندگی نکرده&zwnj;اند و رابطه&zwnj;ی آنها با این خانه&zwnj;ها با &rlm;خانه&zwnj;های دیگر از حیثِ سابقه و خاطره یکی است؛ اما آنها هم به این خانه&zwnj;ها طوری دیگر می&zwnj;نگرند و با آنها نسبتی دیگر &rlm;برقرار می&zwnj;کنند. انگاری این خانه&zwnj;ها گوهری دارند فارغ از خاطره و نوستالْژی؛ یا حال نوستالْژیکی که برمی&zwnj;انگیزند فردی و &rlm;راجع به گذشته&zwnj;ی نزدیک نیست. گویی چیزی از اعماقِ درون ما، از خاطره&zwnj;ی جمعی ما، فرامی&zwnj;خوانند. &rlm;<br />معماری این خانه&zwnj;ها معماری سنتی نیست. طرح و ترکیب این خانه&zwnj;ها به هیچ&zwnj;یک از سنت&zwnj;های معماری ایران، &rlm;از معماری معروف شهرهای حاشیه&zwnj;ی بیابان&zwnj;های مرکزی گرفته تا معماری زاگرس و شمال البرز و حاشیه&zwnj;ی خلیج فارس &rlm;و دریای عمان، نمی&zwnj;خورَد. در دسته&zwnj;بندی&zwnj;ای کلی، این خانه&zwnj;ها در زمره&zwnj;ی خانه&zwnj;های مدرن قرار می&zwnj;گیرد؛ نه خانه&zwnj;های سنتی. &rlm;حیاطِ آنها، به جای وسط، در یک سمتِ زمین قرار گرفته است. زمین دو پاره دارد: یکی در سمتِ شمال برای استقرار بنا &rlm;و دیگری در سمتِ جنوب و برای استقرارِ حیاط. رابطِ اتاق&zwnj;ها نه میان&zwnj;سرا، بلکه راهرو یا هال است. نماها گاهی متقارن &rlm;است و بیشتر نه. تقسیمات یا لت&zwnj;های پنجره&zwnj;ها معمولاً فرد نیست و، در نتیجه، به جای لت، تیغه&zwnj;ی پنجره در میان &rlm;می&zwnj;نشیند و محور تقارن می&zwnj;شود. در جبهه&zwnj;ی جنوبیِ بنا (یعنی در جبهه&zwnj;ی شمالیِ حیاط)، نما معمولاً شکستگی&zwnj;ها و &rlm;پس&zwnj;وپیش&zwnj;هایی دارد و بهارخواب از عناصرِ اصلیِ این شکستگی&zwnj;هاست. اشکوبِ آخر نیز همه&zwnj;ی بام را فرانمی&zwnj;گیرد و &rlm;قسمتی از بام چون مهتابی&zwnj;ای فراخ در جلوِ اتاقِ بام گسترده است. در جبهه&zwnj;ی شمالیِ خانه&zwnj;های جنوبی، که در سمتِ &rlm;کوچه قرار می&zwnj;گیرد، باز شکستگی&zwnj;هایی در حجم هست که برخی از آنها طرّه&zwnj;ی اتاق یا ایوانکی است که سایه&zwnj;بانی در &rlm;کوچه ایجاد می&zwnj;کند. همین در خانه&zwnj;های شرقی و غربی (واقع در جناحِ شرقی یا غربی کوچه&zwnj;ها) نیز رخ می&zwnj;دهد. در همین &rlm;نمای سمتِ کوچه، جعبه&zwnj;ی پله، با پنجره&zwnj;ی عمودی&zwnj;اش، محوری شاخص در میانه&zwnj;ی نما، و گاهی در کنارِ آن، پدید &rlm;می&zwnj;آورد و حضورِ پلکان را به رخ می&zwnj;کشد؛ پلکانی که پاگردهای فراخش جایی برای نشستن در عصرِ روزهای تابستان &rlm;است. در بسیاری از نمونه&zwnj;ها، محورِ عمودی پنجره&zwnj;ی پلکان مکانی بوده است برای ذوق&zwnj;آزمایی و هنرنماییِ معمار و نجار &rlm;و آهنگر.&rlm;<br />ساخت&zwnj;مایه&zwnj;ی اصلی بنا آجری است معروف به &laquo;آجرِ بهمنی&raquo;، با زمینه&zwnj;ی خاکی و نوارهای اخرایی، که در روزگارِ &rlm;خود لابد نمایی شنگول پدید می&zwnj;آورده؛ نمایی که در آن زمان، در مقایسه با نمای خانه&zwnj;های مجللِ اعیانِ همان روزگار، تا &rlm;حدی جلف و مبتذل می&zwnj;نموده است (برخی دیگر از این خانه&zwnj;ها را با آجر متعارف ساخته&zwnj;اند. روی برخی دیگر از آنها را با &rlm;سیمان موزائیکیِ درجا اندوده&zwnj;اند، که آن نیز نمایی فاخر به حساب نمی&zwnj;آمده است). سازه&zwnj;ی بیشتر این خانه&zwnj;ها دیوار باربر با &rlm;سقفی مرکب از تیرهای چوبی یا فولادی و طاقِ ضربیِ آجری است. حتی برخی از طرّه&zwnj;های بزرگ را با تیرِ چوبی &rlm;ساخته&zwnj;اند. در بسیاری از آنها، تیرها و تیرچه&zwnj;های فولادی را به جای جوش، با پیچ&zwnj;ومهره به هم متصل کرده&zwnj;اند.&rlm;<br />همه&zwnj;ی این صفات اگر با ویژگی&zwnj;های خانه&zwnj;های معروف به سنتی معارض نباشد، دست&zwnj;کم بر آنها منطبق نیست. &rlm;آنچه پیوندی بین این خانه&zwnj;ها و خانه&zwnj;های قدیم برقرار می&zwnj;کند سقف بلند اتاق&zwnj;ها، محترم شمردن شأن پنجره&zwnj;های همکف &rlm;رو به حیاط برای تماشا و هدر ندادنشان برای رفت&zwnj;وآمد، دولته بودن بازشوِ پنجره&zwnj;ها و گاهی تناسباتِ خود این لت&zwnj;ها، &rlm;گاهی دولنگه بودن درِ اتاق&zwnj;ها، و از همه مهم&zwnj;تر، ترکیب حیاط و باغچه&zwnj;بندی و حوضِ درون آن است. اما از بین &rlm;ویژگی&zwnj;هایی که تعارضشان با سنت معماری ایران سخت به چشم می&zwnj;آید گشودگیِ روی خانه به کوچه و خیابان است، با &rlm;پنجره&zwnj;هایی درست در کنارِ معبر یا مشرف بر آن و ایوانَکی که از آنجا می&zwnj;توان گذرِ زندگی را در کوچه و خیابان تماشا &rlm;کرد و حتی نگران نبود از اینکه اندکی از &laquo;اندرونِ&raquo; خانه به بیرون درز کند.</p>
<p><br />می&zwnj;توانیم خیال بپروریم که خانه&zwnj;ی آجربهمنی انسانی بوده است که او را به هیئتِ خانه درآورده&zwnj;اند. فارغ از اینکه &rlm;تبارِ او به روسیه می&zwnj;رسد یا آلمان یا جایی دیگر، بسیاری از ایرانیان او را سخت آشنا می&zwnj;یابند. آن انسان کمابیش دل در گروِ احوالِ &rlm;ایرانی و برخی از سنت&zwnj;ها و شیوه&zwnj;های زندگی و ذوق و پسندِ ایرانی دارد. با این حال، از شهر و روستای خود دل کنده و &rlm;به تهران آمده است. از شغلِ پدری دست کشیده و &laquo;ادارِجاتی&raquo; شده است. می&zwnj;خواهد بگوید من امروزی&zwnj;ام؛ اما در عین &rlm;حال، نمی&zwnj;خواهد ادای فرنگ&zwnj;رفته&zwnj;ها را دربیاورد. می&zwnj;خواهد خود را همچون اشراف جلوه بدهد و آبروداری کند؛ اما با همان &rlm;اندکْ مال&zwnj;ومنالی که دارد. می&zwnj;خواهد از چشمِ بیگانگان محفوظ باشد؛ اما نه در حدِ چادر و روبنده. باکی ندارد از اینکه &rlm;صدای ویگن و پوران یا بوی قرمه و قیمه&zwnj;اش را دیگران بشنوند. پروا ندارد از اینکه دخترش را به نام و با صدای بلند ندا &rlm;بدهد، یا صدای خنده&zwnj;ی او را همسایه&zwnj;ها و رهگذران بشنوند. علاوه بر اینها، اهل دویدن و دویدن نیست؛ قدرِ تماشا، قدرِ &rlm;نشستن و تأمل کردن، قدرِ حیاط و باغچه و حوض و شمعدانی و آب&zwnj;پاشیِ آجرِ نظامی را می&zwnj;داند. بوی خاکِ نمناک را &rlm;می&zwnj;شناسد و شکلِ راه&zwnj;شیری را می&zwnj;داند و جای دبِّ اکبر و اصغر را بلد است. خوب می&zwnj;داند که عطری که شب&zwnj;ها در حیاط می&zwnj;پراکنَد &rlm;از محبوبه&zwnj;ی شب است و خوشه&zwnj;ی انگور که از داربست موِ همسایه بر کنار دیوارش آویخته است در وقتِ تابشِ آفتاب &rlm;صبح چه رنگی دارد. می&zwnj;داند که در هنگام بی&zwnj;برگیِ پاییز، گنجشک&zwnj;ها بر سر خرمالوهای مانده بر نوک شاخه&zwnj;های بلند چه &rlm;جشنی می&zwnj;گیرند. بوی پختن ربِّ گوجه&zwnj;فرنگی و آش رشته را می&zwnj;شناسد. قدرِ نشستن در آفتابِ گرم و گریزپای پیش از &rlm;ظهرِ زمستان را در اتاقِ سمت حیاط می&zwnj;داند؛ ... .&rlm;<br />شاید بتوان این خانه&zwnj;ها را خانه&zwnj;های برهه&zwnj;ی گذار خواند: خانه&zwnj;ی انسانی که خود در گذار است، گذار از حالی به حالی &rlm;دیگر. برهه&zwnj;ی گذار برهه&zwnj;ی سفر است. سفرْ کندن از جایی است به آهنگ جایی دیگر؛ کندن از حالی است به امیدِ حالی &rlm;دیگر. مسافرْ بیمناک است، چون از مألوفِ خود دل کنده است؛ اما بیمِ او بیمی شیرین است، چون با رَهایی از قیدها و &rlm;عادت&zwnj;ها همراه است. حالِ سفر، حالِ گذار، حالی است که اگر کسی اهلش باشد، می&zwnj;تواند روانِ خود، درونِ خود، را به &rlm;جست&zwnj;وخیز و بازی بفرستد. گاهی نتیجه&zwnj;ی این بازیْ حالی و عالمی و آدمی دیگر است.&rlm;<br /><br />* عنوان این نوشته را از دوست عزیزم، علی طباطبایی ابراهیمی، وام گرفته&zwnj;ام. در کتاب خواندنی او، به نام <em>خانه&zwnj;خوانی</em>، &rlm;برخی از این خانه&zwnj;ها و خویشاوندهای آنها، و زیستن در آنها، به شیوه&zwnj;ای تأمل&zwnj;انگیز و جذاب معرفی شده است: علی &rlm;طباطبایی. <em>خانه&zwnj;خوانی: تجربه&zwnj;ی زندگی در خانه&zwnj;های دوره&zwnj;ی گذار معماری تهران</em>. تهران: اطراف، ۱۴۰۰.&rlm;</p>
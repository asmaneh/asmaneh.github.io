--- 
title: "هنر و تاریخ‌هایش: گزیده‌ی متون | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
authors: mqayoomi 
types: blog 
tags: تاریخ هنر,کتاب‌نگاشت,نظریه تاریخ هنر,نظریه تاریخ معماری,تاریخ معماری,کتاب‌نگاشت توضیحی,مهرداد قیومی,مهرداد قیومی بیدهندی,آسمانه,مطالعات معماری ایران,دانشگاه شهید بهشتی 
featured: false
featureImg: "/assets/img/posts/VGaNG.jpg" 
slug: VGaNG 
gallery: 
- image_path: "/assets/img/posts/VGaNG.jpg" 
  title: "هنر و تاریخ‌هایش: گزیده‌ی متون | پاره‌ای دیگر از کتاب‌نگاشت توضیحی نظریه‌های تاریخ معماری و هنر" 
 
excerpt: "کتاب گزیده‌ای است از متون اصلی تاریخ هنر؛ مجموعه‌ای از ۸۹ متن، بر محور  یکی از مهم‌ترین مفاهیم بنیادی در تاریخ هنر، یعنی «معیار» (کانن). این مجموعه حاوی گزیده‌ی متون و اسناد مهم تاریخ هنر در دو سده‌ی اخیر و استفاده‌ی نظریه‌های انتقادی معاصر از چنین اسنادی برای نقد معیارهای مقبول تاریخ هنر و تشکیک در اساس آنهاست. این کتاب خلاصه‌ای است از مجموعه‌ی شش‌جلدی دانشگاه ییل برای درس تاریخ هنر، که برای دانشجویان کارشناسی دانشگاه آزاد امریکا تهیه شده است." 
--- 
<p><strong><span style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">۷. <em style="box-sizing: inherit;">هنر و تاریخ&zwnj;هایش: گزیده&zwnj;ی متون</em></span></strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><strong> </strong>(پاره&zwnj;ای دیگر از </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">) &zwnj;</span><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">مشخصات کتاب</span></p>
<p dir="ltr" style="text-align: left;"><strong><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Edwards, Steve. (1999). </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">Art and Its Histories: A reader.</em><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"> New Haven: Yale University Press in association with the Open University, 352 pages.</span></strong></p>
<p style="text-align: right;"><span style="font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">ادواردز، استیو. </span><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;">هنر و تاریخ&zwnj;های هنر: گزیده&zwnj;ی متون.</em></p>
<p style="text-align: right;">&nbsp;</p>
<p style="text-align: right;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">بررسی کتاب کتاب گزیده&zwnj;ای است از متون اصلی تاریخ هنر؛ مجموعه&zwnj;ای از ۸۹ متن، بر محور یکی از مهم&zwnj;ترین مفاهیم بنیادی در تاریخ هنر، یعنی &laquo;معیار&raquo; (کانن). این مجموعه حاوی گزیده&zwnj;ی متون و اسناد مهم تاریخ هنر در دو سده&zwnj;ی اخیر و استفاده&zwnj;ی نظریه&zwnj;های انتقادی معاصر از چنین اسنادی برای نقد معیارهای مقبول تاریخ هنر و تشکیک در اساس آنهاست. این کتاب خلاصه&zwnj;ای است از مجموعه&zwnj;ی شش&zwnj;جلدی دانشگاه ییل برای درس تاریخ هنر، که برای دانشجویان کارشناسی دانشگاه آزاد امریکا تهیه شده است. هر جلد از آن کتاب در یک بخش از این کتاب خلاصه شده؛ و آنچه بخش&zwnj;های شش&zwnj;گانه&zwnj;ی کتاب را به هم می&zwnj;پیوندد این موضوع واحد است که مبادی و خاستگاه&zwnj;های معیارهای ارزیابی و قضاوت آثار هنری چیست. استیو ادواردز، استاد هنر و تاریخ هنر دانشگاه آزاد امریکا، در مقدمه&zwnj;ی کتابْ مفهوم معیار را معرفی کرده است. آنچه در شش بخش کتاب آمده است در خدمت روشن کردن این است که مفهوم معیار، خاصه در دو سده&zwnj;ی اخیر، چگونه شکل گرفته و بسط یافته است. هر بخش سه قسمت دارد: نخست مقدمه، دوم متون، سوم مقاله&zwnj;های انتقادی. قسمت متون خود با مقدمه&zwnj;ای کوتاه آغاز می&zwnj;شود، حاوی اطلاعاتی درباره&zwnj;ی نویسنده و متن؛ سپس متون برگزیده می&zwnj;آید. قسمت سوم حاوی نوشته&zwnj;های انتقادی معاصر در خصوص موضوع متون آن فصل است؛ یعنی نوشته&zwnj;های کسانی که در اساس معیار موضوع متون آن بخش تشکیک کرده و نشان داده&zwnj;اند که معیارهای راسخ و قالبی در هنر مغرب&zwnj;زمین نتیجه&zwnj;ی قدرت طبقه&zwnj;ی مسلط یا جنس مسلط بوده است و کوشیده&zwnj;اند معیارهایی تازه پیش بنهند و در نتیجه برخی چیزهایی را هنر بشمارند که پیش از این از دایره&zwnj;ی هنر بیرون بوده است. نسبت حجم این سه قسمت در همه&zwnj;ی بخش&zwnj;ها برابر نیست؛ مثلاً در بخش سوم ــ جنسیت و هنر ــ حجم متون انتقادی به مراتب بیشتر است؛ زیرا موضوع بحث با انتقادهای معاصر فمینیستی مرتبط است؛ یا در بخش ششم ــ فرهنگ&zwnj;های معاصر نمایش ــ همه&zwnj;ی متون منتخب متعلق به دوره&zwnj;ی معاصر است. هر متن، چه متون اصلی و چه متون انتقادی، خود مقدمه&zwnj;ای کوتاه دارد، که ادواردز در آن دلیل انتخاب آن متن را بیان کرده و از محتوای آن سخن گفته است. موضوع بخش نخست از بخش&zwnj;های شش&zwnj;گانه&zwnj;ی کتابْ آکادمی&zwnj;ها، موزه&zwnj;ها، و معیارهای هنری در سده&zwnj;ی نوزدهم است؛ یعنی بررسی اینکه در آن روزگار، بر چه مبنایی برخی از آثار را برای مجموعه&zwnj;های ملی بریتانیا برگزیدند. متون اصلی این بخش بر دو دسته است. دسته&zwnj;ی اول از متون به جریانات و تمایلات زیبایی&zwnj;شناسانه&zwnj;ای مربوط است که نظریه&zwnj;های اصلی آکادمیک فرانسه و بریتانیا را در سده&zwnj;ی نوزدهم موجب شد. دسته&zwnj;ی دوم از متونْ گزارش کارگروه&zwnj;های مجلس ملی و کاتالوگ&zwnj;های نگارخانه&zwnj;های ملی است که در بریتانیا در طی سده&zwnj;ی نوزدهم تهیه شد. این اسناد از مباحث و الگوهای زیبایی&zwnj;شناسی آن دوره حکایت می&zwnj;کند و نشان می&zwnj;دهد که معیار داوری برای تعیین محتوای موزه&zwnj;ها و مجموعه&zwnj;های هنری ملی بریتانیا در سده&zwnj;ی نوزدهم چه بود و از کجا برآمد؛ چگونه معیارهای تشخیص هنر از غیرهنر از سنت&zwnj;های دانشگاهی، نگارخانه&zwnj;ها و موزه&zwnj;ها پدید آمد و تصور و درک اروپاییان از هنر را پدید آورد. سخن مقاله&zwnj;های انتقادی این بخش در این است که فرهنگ مسلط، سیاست، نهادهای تاریخ هنر، آرمان&zwnj;گرایی کلاسیک، و امثال اینها، به&zwnj;ویژه در انگلستان و فرانسه، در پیدایی و قوام معیارهای هنر در سده&zwnj;ی نوزدهم نقش داشته&zwnj;اند. عنوان بخش دوم شأن متغیر هنرمند است. شأن هنرمند همواره در تغییر و تحول بوده است. امروز هنرمند را شخصی با استعداد خاص می&zwnj;دانیم که می&zwnj;تواند با تکیه بر نبوغ درونی خود احساسات و عواطفش را به شکلی زیبا و مناسب بیان کند؛ اما تأمل در متون برگزیده&zwnj;ی این بخش، درباره&zwnj;ی جایگاه هنرمندان ایتالیایی در سده&zwnj;های پانزدهم و شانزدهم، نشان می&zwnj;دهد که این نگاه امروزی تلقی&zwnj;ای بدیهی نیست و عقیده&zwnj;ی مردم درباره&zwnj;ی کیستی هنرمند تا چه اندازه با تلقی امروزی تفاوت داشته است. قسمت انتقادی این بخش مشتمل بر سه مقاله است که، با رویکردهای متفاوت، نشان می&zwnj;دهند شخصیت هنرمند چگونه در نظر مردم شکل می&zwnj;گیرد: در اولین مقاله، بحث در نخستین تلاش&zwnj;ها برای فهم بهتر داستان&zwnj;ها و مثل&zwnj;های مربوط به هنرمندان است؛ در دومین مقاله، از نقش جنسیت در شکل&zwnj;دهی تصور جدید مردم از هنرمندان بحث می&zwnj;شود؛ سخن مقاله&zwnj;ی سوم در تفاوت میان هنر و هنرمند و نیز تفاوت میان هنرمندان شمال و جنوب اروپاست.</span></em></p>
<p style="text-align: right;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">بخش سوم، جنسیت و هنر، به بررسی مسائل جنسیتی&zwnj;ای اختصاص دارد که در تکوین معیارهای هنر مؤثر بوده است. متون اصلی این بخش نمونه&zwnj;هایی از متون مربوط به هنر در سده&zwnj;های نوزدهم و بیستم است که نقش جنس مسلط را در معیارهای هنر نشان می&zwnj;دهد. مقاله&zwnj;های انتقادی این بخش درباره&zwnj;ی تأثر شدید معیارهای هنر از جنس مسلط است. نویسندگان مقاله&zwnj;ها، از منظر فمینیستی نشان می&zwnj;دهند که چگونه تفاوت جنسیتی و جنس مسلط، یعنی مرد، در طی تاریخ در معیارهای هنر اثر گذاشته است. در این مقاله&zwnj;ها، در خلال نقد معیارها، مهم&zwnj;ترین مباحث رویکرد فمینیستی به هنر و تاریخ هنر نیز یافت می&zwnj;شود. بخش چهارم ــ معضل جنبشِ آونگارد ــ به بررسی دیدگاه&zwnj;های متفاوتی اختصاص دارد که در سی سال اخیر، در معیارهای هنر غربی و ارزش&zwnj;هایی را که این هنر بر آنها استوار است تردید کرده&zwnj;اند. از جمله&zwnj;ی آنها جنبش آوانگارد و جریان&zwnj;های دیگر هنری میانه&zwnj;ی سده&zwnj;ی نوزدهم تا سی سال اول سده&zwnj;ی بیستم&zwnj;اند. در مقدمه&zwnj;ی این بخش، درباره&zwnj;ی مفهوم آوانگارد در دوره&zwnj;ی مدرن و منشأ تاریخی آن سخن رفته است. متون اصلی این بخش همگی در تأیید کتاب معضل هنر آوانگارد است. نُه متن اصلی این بخش همه اسناد تاریخی است: از نخستین اعلامیه&zwnj;ها درباره&zwnj;ی مفهوم هنر آوانگارد تا بیانیه&zwnj;های اوایل سده&zwnj;ی بیستم درباره&zwnj;ی کاربرد هنرمندانه&zwnj;ی آوانگاردیسم. در پی آن، سه مقاله&zwnj;ی انتقادی آمده است، که مثال&zwnj;هایی از مباحثات انتقادی است درباره&zwnj;ی مفهوم هنرمندانه&zwnj;ی آوانگارد از دیدگاه مدرنیست&zwnj;ها و پسامدرنیست&zwnj;ها. بخش پنجم، آراء تفاوت: رویکردهای متفاوت به هنر، درباره&zwnj;ی روش&zwnj;هایی است که اروپاییان با تکیه بر آنها محصولات فرهنگی را، همانند محصولات اقتصادی، در کشورهای تحت سلطه&zwnj;شان در سیطره&zwnj;ی خود درآورده&zwnj;اند. اساس این بخش نقد اروپامداری در هنر بر مبنای دیدگاه&zwnj;های پس&zwnj;استعماری است، که از مؤثرترین جریانات در تاریخ هنر در روزگار ماست. در کتاب، تلاش بر این بوده که هم هنری که خارج از سیاق غربی تولید شده است بررسی شود و هم اثر و عقاید هنرمندان غیرغربی&zwnj;ای که در بریتانیا مشغول به کارند. مورخان نارضایتی&zwnj;های ناشی از تفسیرهای امپریالیستی از هنر را از وجوه گوناگون در تاریخ دنبال کرده&zwnj;اند. یکی از متونی که در این بخش آمده نوشته&zwnj;ای است در بررسی آثار ادمونیا لوئیس، مجسمه&zwnj;ساز افریقایی&zwnj;تبار امریکایی اواخر سده&zwnj;ی نوزدهم، است و دیگری نوشته&zwnj;ای است از آناندا کوماراسوامی (اوایل سده&zwnj;ی بیستم) درباره&zwnj;ی هنر زادگاهش، سریلانکا. از اینها گذشته، بیشتر متون و تفاسیری که در این بخش گرد آمده مربوط به دهه&zwnj;ی ۱۹۶۰ و پس از آن و نمایانگر انگیزه&zwnj;های استقلال&zwnj;طلبانه و جنبش&zwnj;های آزادی&zwnj;خواهی است. از دهه&zwnj;ی ۱۹۶۰ به بعد، در طی رشته&zwnj;های دانشگاهی&zwnj;ای چون مطالعات فرهنگی و مطالعات پس&zwnj;استعماری، تلاش شد تا به جای نظر به جهان بر محور اندیشه و فرهنگ و هنر اروپا، به همه&zwnj;ی فرهنگ&zwnj;ها یکسان نظر شود و فرهنگ استعمارگر و مستعمره، فرهنگ کشورهای اصلی و فرعی، شمال و جنوب، به یک اندازه توجه شود. بخش ششم، فرهنگ&zwnj;های نمایشی معاصر، مانند بخش نخست، به نقش موزه در معیارهای هنر و تاریخ هنر اختصاص دارد. در این بخش تمرکز بر مباحث متأخر و بازنگری&zwnj;ها در عرصه&zwnj;ی موزه&zwnj;داری است. به همین سبب، از لحاظ تاریخی تمایزی میان متون اصلی و مقاله&zwnj;های انتقادی این بخش دیده نمی&zwnj;شود؛ اما از لحاظ محتوایی، متون اصلی شامل نظرهای کسانی چون موزه&zwnj;داران و صاحبان نگارخانه&zwnj;هاست که در حیطه&zwnj;ی نمایش&zwnj; آثار هنری فعال&zwnj;اند؛ و نیز آراء انتقادی به برخی موزه&zwnj;ها&zwnj; یا نمایشگاه&zwnj;های خاص. مقاله&zwnj;های انتقادی مستقیماً به نمایش و عرضه&zwnj;ی هنر مربوط نیست؛ بلکه متضمن رویکردهای نظری&zwnj;ای است که برای موزه&zwnj;ها و نگارخانه&zwnj;ها به کار می&zwnj;آید و همه&zwnj;ی آنها، به&zwnj;جز یکی، حاوی نوعی نقد فرهنگی است. این متون همچنین گویای چهارچوبی تاریخی است که زمینه&zwnj;ساز بعضی فرضیاتی بوده است که در متون گروه اول هم درباره&zwnj;ی آنها سخن رفته &zwnj;&zwnj;است. اغلب این متون متعلق به دهه&zwnj;ی ۱۹۹۰ و پس از آن است و نویسندگان آنها متخصصان رشته&zwnj;های دانشگاهی&zwnj;ای جز تاریخ هنر، از جمله جامعه&zwnj;شناسی و جغرافیایند.</span></em></p>
<p style="text-align: right;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">مهم&zwnj;ترین فایده&zwnj;ی این کتاب برای خواننده&zwnj;ی ایرانی این است که نمونه&zwnj;هایی از منابع اصلی تاریخ هنر را در کنار مقاله&zwnj;های انتقادی از منظر معاصر در اختیار او می&zwnj;گذارد. از این راه، خواننده تصویری از دو سده تحولات تاریخ هنر به دست می&zwnj;آورد. اگرچه متون برگزیده&zwnj;ی این کتاب از منظر نظریه&zwnj;های انتقادی روزگار ماست و همه&zwnj;ی متون اصلی متأخر را شامل نمی&zwnj;شود؛ همین نحو گزینش نیز از این جهت برای خواننده&zwnj;ی ایرانی مفید است که او را به تأمل در بنیادهای پذیرفته&zwnj;ی تاریخ هنر مغرب&zwnj;زمین وامی&zwnj;دارد و مستقیماً و مستنداً در جریان اندیشه&zwnj;های انتقادی معاصر قرار می&zwnj;دهد. </span><span style="font-style: normal;"> فهرست کتاب </span></em></p>
<p dir="ltr" style="text-align: left;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">List of Contents List of Illustrations Acknowledgements Introduction, Steve Edwards Section One: Academies, Museums and Canons of Art Section Two: The Changing Status of the Artist Section Three: Gender and Art Section Four: The Challenge of the Avant-Garde Section Five: Views of Difference: Different Views of Art Section Six: Contemporary Cultures of Display Index</span></em></p>
<p style="text-align: right;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">ترجمه&zwnj;ی فهرست کتاب فهرست تصاویر قدردانی مقدمه بخش اول: آکادمی&zwnj;ها، موزه&zwnj;ها، و معیارهای هنری بخش دوم: شأن متغیر هنرمند بخش سوم: جنسیت و هنر بخش چهارم: معضل جنبش آونگارد بخش پنجم: آراء متفاوت: رویکردهای متفاوت به هنر بخش ششم: فرهنگ&zwnj;های نمایشی معاصر نمایه </span><span style="font-style: normal;">مشخصات منبع مهرداد قیومی بیدهندی و دیگران، </span><em style="box-sizing: inherit;">کتاب&zwnj;نگاشت توضیحی نظریه&zwnj;های تاریخ معماری و هنر</em><span style="font-style: normal;">، تهران: دانشگاه شهید بهشتی، ۱۳۹۴، فصل۳. </span><span style="font-style: normal;">برای مشاهده&zwnj;ی نسخه&zwnj;ای از کتاب</span><em style="box-sizing: inherit;"> هنر و تاریخ&zwnj;هایش: گزیده&zwnj;ی متون</em><span style="font-style: normal;"> به پیوند زیر مراجعه کنید :</span></em></p>
<p dir="ltr" style="text-align: left;"><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;"><a href="https://archive.org/details/artitshistoriesr0000unse_s4a4" target="_blank" rel="noopener">https://archive.org/details/artitshistoriesr0000unse_s4a4</a></span></em></p>
<p><em style="box-sizing: inherit; font-family: Roboto, -apple-system, 'apple color emoji', BlinkMacSystemFont, 'Segoe UI', Roboto, Oxygen-Sans, Ubuntu, Cantarell, 'Helvetica Neue', sans-serif; font-size: 16px; white-space-collapse: preserve; background-color: #ffffff;"><span style="font-style: normal;">&nbsp;</span></em></p>
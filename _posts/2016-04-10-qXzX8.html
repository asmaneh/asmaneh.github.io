--- 
title: "تک‌نگاشتی ارزشمند دربارۀ «مقبرۀ سامانیان»" 
authors: oshams 
types: blog 
featured: false
featureImg: "/assets/img/posts/qXzX8.jfif" 
slug: qXzX8 
gallery: 
- image_path: "/assets/img/posts/qXzX8.jfif" 
  title: "تک‌نگاشتی ارزشمند دربارۀ «مقبرۀ سامانیان»" 
- image_path: "/assets/img/posts/qXzX8-1.jfif" 
  title: "تحلیل هندسی بنای مقبره" 
- image_path: "/assets/img/posts/qXzX8-2.jfif" 
  title: "عکس‌هایی از وضع بنا پیش از مرمت آن در حدود نیمۀ سدۀ بیستم میلادی" 
- image_path: "/assets/img/posts/qXzX8-3.jfif" 
  title: "تحلیل هندسی نقوش تزئینی" 
 
--- 
<p>مقبرۀ سامانیان در بخارا، که تا چند دهه پیش، دانشورانْ آن را مقبرۀ امیر اسماعیل سامانی، بنیادگذار سلسلۀ سامانیان، می&zwnj;دانستند و هنوز هم در نوشته&zwnj;های عامه&zwnj;پسند و گردشگرانه آن را به&zwnj;نادرست به همین نام می&zwnj;خوانند، از مهم&zwnj;ترین بناهای تاریخ معماری اسلامی و از اولین مقبره&zwnj;های سده&zwnj;های نخست هجری است. بنای مقبره در بخش غربی شهر بخارای امروزی، مرکز حکومت سامانیان در سده&zwnj;های سوم/ نهم و چهارم/ دهم، قرار دارد. بنای مقبره گنبدخانه یا چهارطاقی&zwnj;ای گنبدین، با ابعاد نسبتاً کوچک و در عین حال استوار و شاهانه، سراسر از آجر و با دیوارهایی پوشیده از نقوش متنوع آجری است که در نهایت ظرافت و مهارت ساخته شده و پس از گذشت حدود یازده سده پابرجا مانده و بی&zwnj;آنکه تغییر کالبدی چندانی در آن رخ داده باشد، تقریباً به صورت اصیل به دست ما رسیده است.</p>
<p>تا جایی که می&zwnj;دانم تا کنون بنای مقبرۀ سامانیان موضوع چندین تک&zwnj;نگاشت بوده است. از مهمترین اینها، تک&zwnj;نگاشت ارزشمند و آموزندۀ میتهات بولاتف۱، دانشورِ روس، است. او دربارۀ بنای مقبره مطالعه&zwnj;ای مفصل کرد و نتایج آن را در قالب کتابی با عنوان&nbsp;مقبرۀ سامانیان، مروارید معماری آسیای مرکزی۲&nbsp;منتشر کرد. افزون بر این، بولاتف&nbsp;بر پایۀ مطالعۀ هندسی این بنا و بسیاری از بناهای ورارود، کتاب مشهور خود،&nbsp;همسازی هندسی در معماری آسیای مرکزی، سدۀ سوم تا نهم هجری۳&nbsp;را در سال ۱۳۶۷ش/ ۱۹۸۸م منتشر کرد. تا کنون هیچ&zwnj;یک از این دو کتاب به فارسی برگردانده نشده است.&nbsp;</p>
<p>چند روز پیش، پس از جستجوهای فراوان، نسخۀ الکترونیک کتاب&nbsp;مقبرۀ سامانیان را یافتم و حیفم آمد که آن را در اینجا معرفی نکنم. این کتاب را خانۀ چاپ و نشر ادابیات و هنر تاشکند، در سال ۱۳۵۵ش/ ۱۹۷۶م، در ۱۲۶ صفحه و به زبان روسی منتشر کرده است.&nbsp;</p>
<p>نویسندۀ کتاب بنای مقبره را یکی از مهمترین شاهکارهای دورۀ نوزایی در شرق می&zwnj;داند و در این کتاب به پژوهش دربارۀ تاریخچۀ این بنا و ارزش&zwnj;های زیبایی&zwnj;شناختی آن پرداخته است. از ویژگی&zwnj;های این تک&zwnj;نگاشتْ انتشار یافته&zwnj;ها و مدارک&nbsp;ارزشمند و نادیده&zwnj;ای دربارۀ وضع مرمت&zwnj;نشدۀ بنا و نیز بررسی و تحلیل مفصل هندسی بنا و تزئینات آن است.&nbsp;</p>
<p>فهرست مطالب کتاب چنین است:&nbsp;مقدمه//&nbsp;تاریخچۀ مطالعه دربارۀ مقبرۀ سامانیان و مرمت آن//&nbsp;گفتارهایی فرهنگی دربارۀ ورارود در سدۀ سوم تا پنجم هجری//&nbsp;معماری مقبرۀ سامانیان//&nbsp;پیدایش صور معماری مقبرۀ سامانیان//&nbsp;فهم بنیادهای معماری//&nbsp;تزئینات کاخ و مقبرۀ سامانیان//&nbsp;گفتار پایانی// یادداشت&zwnj;ها.</p>
<p>اگر کسی را می&zwnj;شناسید که روسی بلد است و به ترجمۀ چنین کسی علاقمند، حتماً تشویش کنید که کتاب را به فارسی برگرداند. من هم برای هر نوع همکاری حاضرم. بی&zwnj;شک چنین کتابی می&zwnj;تواند الگوی بسیار خوبی برای انجام پژوهش&zwnj;های تک&zwnj;نگاشتی بناهای تاریخی باشد.</p>
<p>&nbsp;</p>
<p dir="ltr">1. Bulatov, Mithat Sagadatdinovič (1907-2004) // Булатов, Митхат Сагадатдинович (1907-2004)</p>
<p dir="ltr">2. Bulatov, Mitkhat Sagadatdinovich. Мавзолей Саманидов - жемчужина архитектуры Средней Азии&nbsp;[Mausoleum of the&nbsp;Samanids: A Pearl of Central Asian Architecture]. Tashkent, 1976.</p>
<p dir="ltr">3. Geometricheskaia Garmonizatiia v Arhitekture Srednei Azii IX&mdash;XVvv. [Geometric Harmonization in the Architecture of Central Asia from 9 to 15 Cen.]. Moscow: Izdatel&rsquo;stvo &ldquo;Nauka&rdquo;, 1988.</p>
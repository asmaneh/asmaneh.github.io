--- 
title: "روایت آیت الله زادۀ شیرازی از مرمت روستای ابیانه" 
authors: nikzad 
types: blog 
featured: false
featureImg: "/assets/img/posts/MZ2SJ.jfif" 
slug: MZ2SJ 
gallery: 
- image_path: "/assets/img/posts/MZ2SJ.jfif" 
  title: "روایت آیت الله زادۀ شیرازی از مرمت روستای ابیانه" 
- image_path: "/assets/img/posts/MZ2SJ-1.jfif" 
  title: "کروکی بستر طبیعی و ساختۀ روستای ابیانه. به قلم شادروان آیت الله زاده شیرازی." 
- image_path: "/assets/img/posts/MZ2SJ-2.jfif" 
  title: "کروکی نقشۀ خانۀ مسلمی هم جوار آتشکدۀ ابیانه. به قلم شادروان آیت الله زادۀ شیرازی." 
 
--- 
<div>
<div>
<p>در خلال گشتن میان اسناد و مدارک مرمتی برای موضوع مطالعه&shy; ای که در دست داشتم، به گزارش جالبی برخوردم و تصور کردم در حیطۀ تاریخ معماری بتوان به آن نظر انداخت. موضوع این است که مرمت و فرآیند پرداختن به آن می&shy; تواند در شناخت یک مکان به وسعت مردمی که در آن می&shy; زیند اثرگذار باشد. به ویژه اینکه مرمت یک روستا، که محل حیات جاری مردم است، صورت مسئله&shy; اش از مسایل فنی به دیگر ابعاد آن مکان کشیده می&shy; شود. از طرف دیگر مرمت روستایی همانند ابیانه خود جزئی از تاریخ آن محسوب می&shy; شود. چه بسا تصویر موزونی که امروز از ابیانه می&shy; شناسیم، علاوه بر آنچه که مردم در طول تاریخ پدید آورده اند، هم&shy;چنین محصول مرمتی است که از ابتدا پایه&shy; ریزی و اجرا شده است. در مقابل تصاویر ناموزونی که از بسیاری از شهرها و روستاهای تاریخی ایران می&shy; بینیم محصول دخالت&shy; های نادرست و غیر مرمتی است.</p>
<p>در سال ۱۳۵۵ دفتر فنی سازمان ملی حفاظت آثار باستانی اصفهان پس از حدود 10 سال کار مستمر و پرداختن به مرمت بناهای تاریخی، برای نخستین بار به روستای ابیانه رسید که جنس کار آن با موضوعاتی که تا آن زمان در دست داشت تفاوتی عمیق را نشان می&shy;داد. حاصل نخستین مواجهه با مرمت روستا، که به&shy; نظر می&shy; رسد برای نخستین بار در ایران هم بوده باشد، به&shy; قلم شادروان باقر آیت&shy; الله&shy; زادۀ شیرازی، که خود هدایت و سرپرستی کار را با حضور در محل برعهده داشته، در خلال گزارش ادواری سال ۱۳۵۵ درخصوص تعمیرات ابنیۀ تاریخی اصفهان روایت شده است. آنچه که جان&shy;مایۀ گزارش مختصر شیرازی را تشکیل می&shy;دهد، علاوه بر درس&shy; هایی دربارۀ مرمت، می&shy; تواند تبیین نگاه به روستای تاریخی از دریچۀ مرمت باشد که تفاوت&shy; هایی با دیگر اقسام نگاه&shy; ها دارد و گامی در راه شناخت یک روستای تاریخی تلقی شود.</p>
<p>&laquo;برای اولین بار در تاریخ دفتر فنی رو در رو با تعمیر و بهسازی مجموعه&shy; ای تاریخی و زنده به &shy;وسعت یک روستا بوده ایم. در شروع به&shy; کار به این امر واقف بودیم که دست زدن به تعمیر در روستای ابیانه به&shy; علت روشن&shy; بینی خاص مردمش نمی&shy; تواند کاملاً حرفه &shy;ای و جدا از مدار جنبه&shy; های گوناگون زندگی روستا باشد.</p>
<p>از اول با مردمش به گفتگو نشستیم[۱] تا بیشتر با افکار و خواست آنها آشنا شویم و درسِ کار در روستا را بیاموزیم؛ ضمن آنکه بگوییم که چه کار می&shy; خواهیم انجام دهیم. مردمی صمیمی، کوشا و محتاط دارد و مغرور از اینکه روستای&shy; شان مورد توجه و زبانزد شده است. قدری هم متوقع شده اند.</p>
<p>به &shy;خصوص در سال&shy; های اخیر درآمد روستا و جمعیت آن کاستی گرفته و روستا بیش از ده سال پیش که آن&shy; را دیدیم رو به ویرانی گذارده است. یک&shy; هزار جمعیت روستا جواب&shy; گوی نیروی انسانی کافی برای فراهم آوردن رفاه لازم در زندگی سخت روستایی آن نیست.</p>
<p>جمعی از مردمش که روستا دیده اند و صرفاً خوش&shy; نشینی تابستان را در روستا بر می &shy;گزینند، دارند ناهماهنگی در بافت اجتماعی و کالبدی آن را باعث می&shy;&zwnj;شوند[۲]. آن عده که ابیانه را وطن خود می&shy; دانند خوب می&shy; فهمند و در میان گذاردن مسایل با آنان مشکلی بوجود نمی &shy;آورد. آنان تعمیرات را به &shy;صورت موضوعی جدا از موضوعات دیگر از قبیل کف&shy; پوش معابر، تأمین مراتع، برق منطقه &shy;ای، تلفن، دفع فاضلاب، آب و ارتباطات نمی &shy;دانند.</p>
<p>شاید به&shy; همین سبب بود که اولین درخواستی که از مرکز کردیم، چاره &shy;جویی برای دفع صحیح فاضلاب روستا بود و با مسئولین برق منطقۀ استان، منطقه &shy;ای کردن برق ابیانه را پیش کشیدیم. طبعاً کار کردن برای این مردم، که زندگی را یکپارچه و نه پاره پاره می&shy; بینند، لذت&shy; بخش و دشوار است.</p>
<p>کاری که توانستیم امسال در ابیانه انجام دهیم مختصر بود ولی در همین مختصر راه شرکت ساکنین را به &shy;هر طریق که ممکن دانستیم جستجو کردیم. از ایشان کاه و خاک خواستیم که دیوار خانه&shy; شان را کاهگل کنیم. خواستیم که نوع سنگ فرش کوچه&shy; ها را به&shy; ما بگویند و برای فراهم نمودن آن ما را یاری دهند.</p>
<p>هدف ما علاقه&shy; مند نمودن مردم روستا به&shy; کار بهسازی روستا و شرکت مستقیم آنها بود. شدیداً این فکر را خواستیم القاء کرده باشیم که کاری انجامش عملی می&shy;شود که شرکت معنوی آنان، ولو ناچیز، در میان باشد. جز این راه چارای دیگر نیست که کاری بتوان انجام داد و نتیجۀ آن قوام داشته باشد[۳]. ...&raquo;</p>
<p>در ادامۀ این گزارش شرح مرمت&shy; های انجام شده در مسجد پرزله، آتشکده، یک خانۀ کوچک کنار آتشکده (خانۀ مسلمی)، مسجد کوچک سرِ گذر، مسجد حاجتگاه، درِ بزرگ حسینیۀ کوچک، گذر اصلی روستا، و مسجد جامع ذکر شده است. مراحل و نحوۀ مرمت با توصیف معماری و تاریخ بناها همراه است. هم&shy;چنین کوشش &shy;هایی که برای حفظ منظر روستا به&shy; انجام رسید شرح داده شد.</p>
<br />[۱] - اولین گفت&shy; و&shy;گو را در منزل آقای اشرف&shy; زاده، کدخدای روستا، که ضمناً رئیس شورای حفاظت نیز هست، در تاریخ 14/4/35 (14/4/1355) داشتیم. آقای امیری ریش&shy; سفید روستا و پیرمرد زنده &shy;دل با طرح و بازخواست&shy; هایش گرمی خاص به مجلس داد. از دوستان ابیانه&shy; ای دیگر حاضر در جلسه که یار و کمک ما در کار بودند، مانند آقایان: خانقاهی، ضیایی، محمد میرزایی، محمد امیری، عزیزالله بیات، شفیعی، ابوالقاسمی و آقای عباس مسلمی، نمایندۀ هوشیار اداره کل حفاظت یاد کنیم.<br />[۲] - بی&shy; جا نمی &shy;دانم گفتگوی کوتاهی که با یکی از این آقایان داشتم نقل کنم:<br /><br />
<p>ـ چرا مگر عیبی دارد؟</p>
<p>ـ آخر نازیبا و ناهماهنگ است.</p>
<p>ـ اگر نازیبا ست، پس چرا سراسر خیابان استانبول تهران را درهای کرکره&shy;ای نصب کرده اند؟</p>
</div>
</div>
<div>
<p>[۳] - این متن عیناً از بخشی از گزارش مرمت سال ۱۳۵۵ استان اصفهان، که در مرکز اسناد میراث فرهنگی نگهداری می شود، نقل شده است.</p>
</div>
--- 
title: "سده‌ای معنا‌دار در تاریخ جهان" 
authors: etezadi 
types: blog 
tags: تاریخ جهان,لادن اعتضادی,تاریخ معماری,آسمانه,مطالعات معماری ایران 
featured: false
slug: Ys6X6 
excerpt: "گویی ظهور انسان و زندگی بشر بر روی زمین  و پیدایش تمدن‌ها، رشد و فنای آن‌ها، در گسترۀ خاک پیرو نظمی خاص در کلیت این جهان خاکی است. یک نشانۀ آن نقاط عطف تاریخی است که تمدن‌های بزرگ جهان باستان همزمان و در یک سده آن را تجربه کرده‌اند. به نظر می‌رسد نظریۀ یونگ دربارۀ رمز و راز همزمانی‌ها (coincident) موضوعی است قابل تأمل." 
--- 
<div>
<div>
<p style="text-align: justify;">گویی ظهور انسان و زندگی بشر بر روی زمین&nbsp; و پیدایش تمدن&zwnj;ها، رشد و فنای آن&zwnj;ها، در گسترۀ خاک پیرو نظمی خاص در کلیت این جهان خاکی است. یک نشانۀ آن نقاط عطف تاریخی است که تمدن&zwnj;های بزرگ جهان باستان همزمان و در یک سده آن را تجربه کرده&zwnj;اند. به نظر می&zwnj;رسد نظریۀ یونگ دربارۀ رمز و راز همزمانی&zwnj;ها (coincident) موضوعی است قابل تأمل.</p>
<br />
<p style="text-align: justify;">سدۀ ششم پیش از میلاد، یا به عبارتی حوالی ۵۰۰&nbsp;پیش از میلاد، دوران عجیبی است! گویی دوران پایه&zwnj;گذاری تمدن&zwnj;ها سپری شده و جهان در جهش است و تمدن&zwnj;های باستانی دوران شکوفایی فکر و اندیشه را تجربه می&zwnj;کنند. در حوالی ۵۰۰&nbsp;پیش از میلاد، با سقوط بابل بخت&zwnj;النصر به دست کورش هخامنشی،&nbsp;تمدن سه هزارسالۀ بین&zwnj;النهرین&nbsp;از میان می&zwnj;رود و&nbsp;تمدن&nbsp;ایران&nbsp;هخامنشی با تفکر سیاسی و مدیریتی کورش در همسایگی غرب آن پا می&zwnj;گیرد.&nbsp;</p>
<br />
<p style="text-align: justify;">هم&zwnj;زمان&nbsp;تمدن یونان&nbsp;در حوزۀ مدیترانه به دوران اوج شکوفایی&zwnj;اش (دوران کلاسیک یونان) گام می&zwnj;نهد و اندیشۀ فلسفی و علمی و سیاسی با ظهور بزرگانی چون سقراط، افلاطون، ارسطو، فیثاغورث، تالس و ... تا پریکلس زمینه&zwnj;ساز دموکراسی یونانی و عصر طلایی آتن می&zwnj;شود.&nbsp;تمدن سند&nbsp;در حوزۀ رود سند (در شبه&zwnj;جزیرۀ هندوستان) که دیرزمانی است از میان رفته و با&nbsp;تمدن هندوهای آریایی در شبه&zwnj;جزیره جایگزین شده است شاهد ظهور بودا و انقلاب دینی_ فلسفی اوست.&nbsp;</p>
<br />
<p style="text-align: justify;">تمدن مصر&nbsp;مغلوب هخامنشیان می&zwnj;شود و سرنوشت محتوم آن رقم زده می&zwnj;شود تا به&zwnj;تدریج با غلبۀ یونانیان و سپس رومیان و آخر سر مسلمانان، رشتۀ تداوم تاریخی فرهنگ و تمدن مصر باستان بریده شود. در همین زمان،&nbsp;تمدن کهن چین&nbsp;در حوزۀ رود زرد، دوران شکوفایی فکر و اندیشه را تحت نام عصر فرزانگان (دوران صد فرزانه [فیلسوف] ) می&zwnj;گذراند. لائوتسه و کنفوسیوس بنیادگزاران جهان&zwnj;بینی چینی متعلق به این دوره هستند.</p>
<br />
<p style="text-align: justify;">گویی در این سده کورش، بودا، افلاطون، کنفوسیوس پیامبران عصر و رقم زنندگان سیر تاریخ جهان هستند.&nbsp;</p>
<p style="text-align: justify;">&nbsp;</p>
</div>
</div>
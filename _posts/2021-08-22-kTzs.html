---
title: "برگزاری جلسۀ دفاع از پایان‌نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی|تاریخ اجتماعی معماری خانه از منظر ژیروئار"
authors: asmaneh
types: news
featured: false
slug: kTzs
gallery:
- image_path: "undefined"
  title: ""

excerpt: "برگزاری جلسۀ دفاع از پایان‌نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی تاریخ اجتماعی معماری خانه از منظر ژیروئار| مهدی حسینی استاد راهنما: دکتر مهرداد قیومی بیدهندی استاد مشاور: دکتر نگار ذیلابی داوران: دکتر زهرا اهری، دکتر مهدی سلطانی زمان: دوشنبه ۱ شهریور ۱۴۰۰، ساعت ۱۴  "
---
<p>برگزاری جلسۀ دفاع از پایان&zwnj;نامۀ کارشناسی ارشد مطالعات معماری ایران، دانشکدۀ معماری و شهرسازی دانشگاه شهید بهشتی</p>
<p>تاریخ اجتماعی معماری خانه از منظر ژیروئار| مهدی حسینی</p>
<p>استاد راهنما: دکتر مهرداد قیومی بیدهندی</p>
<p>استاد مشاور: دکتر نگار ذیلابی</p>
<p>داوران: دکتر زهرا اهری، دکتر مهدی سلطانی</p>
<p>زمان: دوشنبه ۱ شهریور ۱۴۰۰، ساعت ۱۴</p>
<p>&nbsp;</p>
<p>از راه&zwnj;های فهمِ معماری و نوشتن تاریخ آن قرائت بناها از نظرگاه گروه&zwnj;های انسانی استفاده&zwnj;کننده از آن و عاملیّت ایشان در تاریخ معماری است. مورخان اجتماعی معماری معمولاً چنین می&zwnj;کنند. از آنجا که تاریخ اجتماعی معماری حوزه&zwnj;ای نوپاست، نقد آثار معیار در این حوزه می&zwnj;تواند ابزار کار در آن را فراهم کند. کتاب زندگی در خانۀ حومۀ شهریِ انگلیسی (۱۹۷۸) از مارک ژیروئار (۱۹۳۱- ) در زمرۀ همین آثار است. پژوهش حاضر خوانشی انتقادی از متن این کتاب و هدف از آن فهم تاریخ اجتماعی معماری خانه است، آن&zwnj;چنان که ژیروئار در تاریخ&zwnj;نامه&zwnj;اش مراد کرده است.</p>
<p>ذکر احوال مورخ و تبیین اوضاع تاریخ&zwnj;نویسی اجتماعیِ زمانۀ او در فصل یکمِ این تحقیق، مقدمه&zwnj;ای است بر این بحث که اسباب و اُسلوبِ مورخان اجتماعی چگونه در این تاریخ&zwnj;نامه ظاهر شده است. با این هدف، پنج جنبه از کار تاریخ&zwnj;نویسیِ ژيروئار تبیین شده است: یکم، نظریۀ اجتماعی؛ دوم، تقطیعِ تاریخی؛ سوم، روش مقایسه&zwnj;ای؛ چهارم، روش کمّی؛ پنجم، شواهد و مدارک. جنبۀ نخست از حیث قرابتِ بیشتر با موضوع تحقیق مفصّل&zwnj;تر است، چنان&zwnj;که محتوای فصل دوم سراسر بروز مفاهیم نظریۀ اجتماعی در تاریخ معماری خانه&zwnj;هاست، شامل:&nbsp; قدرت مبتنی بر مالکیت زمین، خانواده و خانوار، طبقۀ اجتماعی، تحرّکِ اجتماعی، جنسیّت، اوقات فراغت. چهار جنبۀ دیگر ناظر به ویژگی&zwnj;های روش&zwnj;شناختیِ کتاب است، که در فصل سوم بحث شده است.&nbsp;</p>
<p>در نهایت، نقد درونی کتاب نشان داده است که تاریخ&zwnj;نامۀ ژیروئار چگونه تاریخ اجتماعی&zwnj;ای است. مورخ در این کتاب به&zwnj;جای پرسش از ویژگی&zwnj;های سبکیِ معماری خانه&zwnj;ها و دوره&zwnj;های متعارف تاریخ معماری، تغییر در صورت و کارکرد خانه&zwnj;ها را در نسبت با تغییر در زندگی خانگی ساکنان دیده است. بنابراین، به سراغ دستاوردها و اندیشه&zwnj;ها و روش&zwnj;های تاریخ&zwnj;نویسان اجتماعیِ جدید رفته است. روایت ژیروئار از زندگی در این خانه&zwnj;ها خوانشی نو از تاریخ معماری است، که بر نسبتِ میان نظریۀ اجتماعی و تاریخ تکیه دارد. نظریه در کار او هدف نیست؛ بلکه ابزاری است برای تبیین تاریخ معماریِ خانگیِ گروهی خاص از مردم.</p>
<p>&nbsp;</p>
<p>از این پیوند می&zwnj;توانید از طریق برنامۀ ادوبی کانکت به صورت مهمان در جلسه شرکت کنید:</p>
<p>http://194.225.24.96/defa-memari-4</p>
<p>&nbsp;</p>

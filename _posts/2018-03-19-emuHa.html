--- 
title: "به سوی تاریخ هنر اسلامی دیجیتال" 
authors: denashamsizadeh 
types: blog 
tags: تاریخ هنر,تاریخ هنر اسلامی,هنر اسلامی,آسمانه,دمنا شمسی‌زاده,تاریخ دیجیتال,مطالعات معماری ایران 
featured: false
slug: emuHa 
excerpt: "حوزۀ تاریخ هنر اسلامی در کل به‌یقین تابع بینشی رانکه‌ای در تاریخ نگاری بوده است؛ زیرا به نظر می‌رسد تکلیف اصلی آن آشکار کردن فاکت‌هایی است تا با آن [بشود] تاریخی بی‌تا روایت کرد. رویکردهای تفسیری به ندرت از تاریخ هنری که اروین پانوفسکی در نظر داشت فاصله گرفته است؛ تاریخ هنری که در آن دریافت معنای آثار از راه بررسی فرم، خصوصیات فرهنگی و زمینۀ تاریخی حاصل می‌شود." 
--- 
<div>
<div>
<p>حسین کِشانی، ترجمۀ دنا شمسی&zwnj;زاده</p>
<br />
<p>حوزۀ تاریخ هنر اسلامی در کل به&zwnj;یقین تابع بینشی رانکه&zwnj;ای در تاریخ نگاری بوده است؛ زیرا به نظر می&zwnj;رسد تکلیف اصلی آن آشکار کردن فاکت&zwnj;هایی است تا با آن [بشود] تاریخی بی&zwnj;تا روایت کرد. [۱] رویکردهای تفسیری به ندرت از تاریخ هنری که اروین پانوفسکی در نظر داشت فاصله گرفته است؛ تاریخ هنری که در آن دریافت معنای آثار از راه بررسی فرم، خصوصیات فرهنگی و زمینۀ تاریخی حاصل می&zwnj;شود. اگر چه برآمدن [نظریه&zwnj;هایی چون] نظریۀ انتقادی و نظریۀ فرهنگی فرانسوی [۲] در علوم انسانی پس از دهۀ ۱۹۷۰- آنچه &laquo;چرخش فرهنگی&raquo; می&zwnj;خوانند- خواه ناخواه بر رشتۀ تاریخ هنر اثر گذاشته، با این حال، مورخان هنر اسلامی تا حدودی از بررسی امکان به کار بستن این دیدگاه&zwnj;های نظری سر باز زده&zwnj;اند. مطالعاتی جالب با اساس نظری به دست دانشورانی به انجام رسیده اما [این مطالعات] نسبتاً استثنائی است و دهه&zwnj;ها معوق مانده؛ چون پژوهش گرگوری مینیسال در باب تفسیر مینیاتورهای گورکانی[۳]، شانتی کاووری-باوئر در باب سیاست&zwnj;های حافظۀ فرهنگی و حفظ معماری گورکانی[۴]، نانسی اوم در باب توسعۀ شهری بندر مُخا در یمن در سیاق فراملی شبکۀ بازرگانی اقیانوس هند [۵]، یا افسانه نجم&zwnj;آبادی و د. فرچایلد راگلز و هگنار واتنپو در موضوع جنسیت [۶]. تحقیق در رویکردهای تاریخی جهان، که از قضا پیشگام طرح آن مورخ اسلامی مارشال هاجسن [۷] بود، و نظریه&zwnj;های فراملی&zwnj;گرایی و جهان&zwnj;وطنی هنوز در حوزۀ تاریخ هنر اسلامی در مراحلی ابتدایی است. بررسی و ارزیابی مفروضات نظری حوزۀ [تاریخ هنر اسلامی]، به&zwnj;طور جدی، از یک دهه و نیم پیش آغاز شد، و نسبت این حوزه با حوزه&zwnj;های وسیع&zwnj;تر تاریخ هنر و مطالعات اسلامی هنوز کاملاً وارسی نشده است.</p>
<br />
<p>با توجه به پیوند تجربی و دیرهنگامی که برخی محافل تاریخ هنر با گرایش&zwnj;های فکری شکل&zwnj;دهنده به حوزۀ تاریخ هنر و علوم انسانی به طور عمومی برقرار کردند به نظر می&zwnj;رسد میان رشته&zwnj;های تاریخ هنر اسلامی و گسترۀ عام&zwnj;تر علوم انسانی&zwnj;ای که در گرداب چرخش فرهنگی افتاده&nbsp; ناهماهنگی فزاینده&zwnj;ای وجود دارد. نمی&zwnj;شود این گمان را انکار کرد که نوعی محافظه&zwnj;کاری نظری یا حتی بی&zwnj;میلی در این حوزه جریان دارد؛ از آنجا که می&zwnj;بینیم تعداد مورخین هنر اسلامی نسبت به [دیگر مورخان]، مثلاً مورخان هنر اروپایی، بسیار کمتر است یا اینکه تا همین اواخر هم کشورهای با اکثریت جمعیت مسلمان از همکاران [و بازیگران] اصلی در این حوزه نبوده&zwnj;اند. در نهایت عمق و تنوع هر گفتمان آکادمیک هم وابسته به تعداد و هم تمایل افراد سهیم در آن است. فارغ از علت&zwnj;های ممکن، وسوسه&zwnj;انگیز است که فکر کنیم [در حوزۀ] تاریخ هنر اسلامی باید به طرق گوناگون عقب افتادگی&zwnj;ها را جبران کرد تا بشود آن را در حکم رشته&zwnj;ای دانشگاهیْ بر جا نگاه داشت؛ شاید با رجوع به نظریه&zwnj;پردازان قرن بیستمی [نظریۀ] فرهنگی فرانسوی یا دنبال کردن دیگر خطوط فکری رایج.</p>
<br />
<p>با این حال، تحول تاریخ&zwnj;نگاریانۀ مهم&zwnj;تری در شرف روی دادن است که ممکن است شکاف علمی (یا دانشگاهی) را عمیق&zwnj;تر کند. چرخش فرهنگی جایش را به چرخش دیجیتال می&zwnj;دهد. ظهور علوم انسانی دیجیتال (که به نام رایانش علوم انسانی یا پژوهش الکترونیک [e-research] هم خوانده می&zwnj;شود) اکنون برای مورخان امروز و آیندۀ هنر اسلامی در حکم چالش اساسی در تاریخ&zwnj;نگاری مطرح شده است. اصطلاح عام &laquo;علوم انسانی دیجیتال&raquo; به استفاده از تکنولوژی&zwnj;های رایانه&zwnj;ای، به&zwnj;خصوص پایگاه&zwnj;های داده، اینترنت و برنامه&zwnj;های گرافیکی برای تسهیل، اجرا و گزارش تحقیق در علوم انسانی دلالت دارد. لازم است توجه کنیم که تکنولوژی&zwnj;های دیجیتال دیگر تنها ابزارهایی برای آرشیو کردن و تبادل اطلاعات نیست، بلکه این [تکنولوژی&zwnj;ها] همچون ابزارهایی تحلیلی و عرصه&zwnj;های ارتباطی&zwnj;اند، و با مفروضات نظری&zwnj;ای تثبیت شده&zwnj;اند که غالباً از بررسی&zwnj;ها مغفول مانده است. [اعمالی چون] امکان خواندن متون و مشاهدۀ تصاویر و ویدیوها در فضا و زمان گوناگون، در میان گذاشتن آن با دیگران و دریافتن پیوندهایی که بدون قدرت پردازش رایانه&zwnj;ای ناآشکار است به سرعت شتاب می&zwnj;گیرد. دانشوران علوم انسانی دیجیتال در عوضِ هم&zwnj;ساز کردن خود با تکنولوژی&zwnj;هایی که دیگران مبدع آن بودند، به&zwnj;طور فزاینده&zwnj;ای، شروع به توسعۀ زیرساخت&zwnj;های دیجیتال مخصوص خودشان و طراحی تکنولوژی&zwnj;هایی کرده&zwnj;اند که به خدمت اهدافشان درآید.</p>
<br />
<p>علی رغم برخی تلاش&zwnj;های ارزنده چون آرک&zwnj;نت[۸]؛ پروژۀ شاهنامه [۹]؛ پایگاه دادۀ میراث معماری اسلامی شاهزاده سلطان&zwnj;ابن سلمان در مرکز تحقیقات تاریخ، هنر و فرهنگ اسلامی(ایرسیکا) [۱۰] ؛ پروژۀ مُهرهای کتابخانۀ چستر بیتی [۱۱]؛ بخش&zwnj;هایی از پایگاه دادۀ آرتستور [۱۲]؛ و پایگاه دادۀ [پروژۀ] &laquo;هنر اسلامی را کشف کنید&raquo; در مؤسسۀ غیردولتی موزۀ بدون مرز [۱۳]؛ همچنین تلاش&zwnj;های موزه&zwnj;ها و کتابخانه&zwnj;های ملی گوناگون در اروپا و امریکای شمالی مورخان هنر اسلامی در آینده نسبت به دانشوران هنر اروپایی، امریکایی و شرق آسیایی در زمینۀ بهره&zwnj;مندی از این پیشرفت&zwnj;ها در وضع بدتری قرار دارند که موجب عمیق&zwnj;تر شدن شکاف میانشان می&zwnj;شود. تلاش&zwnj;های مورخان هنر اسلامی و حوزۀ بزرگ&zwnj;ترِ مطالعات اسلامی تا کنون در مقایسه با حوزه&zwnj;های دیگر از نظر مقیاس، استفاده از آنالیزورها، به کار گرفتن پیشرفته&zwnj;ترین تکنولوژی&zwnj;ها، و زیرساخت&zwnj;های دیجیتالِ در حال ساخت ناچیز به نظر می&zwnj;رسد.</p>
<br />
<p>فهرستی از پروژه&zwnj;های بلندپروازانه و مبتکرانۀ این&zwnj;چنین که در حوزه&zwnj;های دیگر علوم انسانی مقررشده شامل پروژۀ هنر است که گوگل، یکی از شرکت&zwnj;های پیشگام در تکنولوژی، در سال ۲۰۱۱ آن را عرضه کرد. این [پروژه] [امکان] تعاملی پویا و با کیفیت دیجیتالی بالا را میان [مخاطبان] و کارهای برجستۀ [انجام گرفته] در موزه&zwnj;های اروپا و امریکای شمالی فراهم می&zwnj;کند. [۱۴] در ابتدا تکیۀ [چنین تلاش&zwnj;هایی] بر هنر اروپایی-امریکایی بود، البته کم&zwnj;کم مجموعه&zwnj;های هنر آسیایی نیز به آن افزوده شد؛ از جمله مجموعۀ موزۀ ویکتوریا و آلبرت لندن و اکنون موزه&zwnj;های جهان اسلام چون موزۀ هنر اسلامی قطر، و موزۀ ملی اندونزی. غیر از تاریخ هنر، پایگاه دادۀ آنلاین فوق&zwnj;العادۀ کتاب&zwnj;های انگلیسی کهن [را می&zwnj;توان نام برد] که ابتدا به&zwnj;صورت شراکتی میان پروکوئست و دانشگان میشیگان و دانشگاه آکسفورد آغاز به کار کرد. [این پروژه] آرشیوی دیجیتال از کل بدنۀ کتاب&zwnj;های چاپی منتشرشده در انگلستان، ایرلند، اسکاتلند، ویلز و امریکای شمالی بریتانیایی از سال ۱۴۷۳ تا ۱۷۰۰ است. در بخشی از این مجموعه امکان انتخاب تصاویر، جستجوی متنی و ایجاد گروه&zwnj;های مشارکتی علمی آنلاین وجود دارد. [۱۵] پروژۀ کاملاً متفاوت دیگری وب&zwnj;سایت پیشرفتۀ هایپرسیتیز است که نقشه&zwnj;های گوناگون شهرهای مختلف، که در طول زمان پدید آمده&zwnj;اند، را بر هم منطبق می&zwnj;کند و مکان&zwnj;های درون نقشه را به داده&zwnj;های متنی، بصری و ویدیوییِ مکملشان پیوند می&zwnj;دهد، البته در حال حاضر، تهران و قاهره تنها شهرهای جهان اسلامند که در این پروژه قرار دارند و نسبتاً داده&zwnj;های تکمیلی کمتری برای آنها وجود دارد. [۱۶] اعضای این پروژه هم&zwnj;اکنون مشغول توسعۀ ابزاری تعاملی به نام ژئوسکریب&zwnj;اند که مکان&zwnj;های یادشده در متون را به نقاط متناظرشان در لایه&zwnj;های نقشۀ شهرها مرتبط می&zwnj;کند.</p>
<br />
<p>در تایوان دو پروژۀ آرشیوی دیجیتال بزرگ تهیه کرده&zwnj;اند: برنامۀ یادگیری الکترونیک و آرشیوهای دیجیتال تایوان (تلدپ)؛ برنامه&zwnj;ای بلندپروازانه و بین&zwnj;رشته&zwnj;ای است که در آن از سال ۲۰۰۸ تا ۲۰۱۲ با هزینۀ ۲۴۷ میلیون دلار آرشیو ملی دیجیتالی از تنوع بیولوژیک و اکولوژیک و فرهنگی تایوان ایجاد کردند و در نظر دارند آثار فرهنگی تایوان را، که در سراسر دنیا پخش شده، جمع&zwnj;آوری و دیجیتال کنند. [۱۷] پروژۀ مرتبط&zwnj;تری به تاریخ هنر اسلامیْ تأسیس مرکز تحقیقات علوم انسانی دیجیتال در دانشگاه ملی تایوان در سال ۲۰۰۶ است، که در آن کتابخانۀ دیجیتال تاریخ تایوان (تی اچ دی ال) را ساخته&zwnj;اند؛ وبگاهی که در آن مشغول آرشیو کردن جامع اسناد مربوط به تایوان در طول دورۀ مینگ و چینگ&zwnj;اند؛ اسنادی چون قباله&zwnj;های زمین، آرشیوهای قضایی، آمار مستعمره&zwnj;نشین ژاپنی، و مدارک و اسناد احزاب سیاسی و جنبش&zwnj;های اجتماعی در تایوان. [۱۸] در مجموع، این تلاش&zwnj;های جامع در آرشیوکردن دیجیتال همواره توام با ابزارهای مبتکرانۀ تازه&zwnj;ای برای تحلیل و دیگر اعمال رایانه&zwnj;ای شده است که به ما کمک می&zwnj;کند داده&zwnj;ها را حلاجی کنیم و گواهی بر پذیرا بودن سریع نه تنها تایوان، بلکه [کل منطقۀ] آسیا-اقیانوسیه از علوم انسانی دیجیتال است. اگرچه این تلاش&zwnj;ها صرفاً ماهیت تاریخ هنری ندارند، ولی نشانگر شالوده و زیرساخت&zwnj;هایی است که مورخان آیندۀ اروپا و آمریکای شمالی و آسیای شرقی می&zwnj;توانند بر آن تکیه کنند. ابتکارات اساسی و زیربنایی دیجیتال مشابهی برای مطالعات جهان اسلام چه زمان صورت می&zwnj;گیرد و چه کسی متولی ایجاد آن خواهد شد؟</p>
<br />
<p>طرحی در حال شکل گرفتن است. مناطق و حوزه&zwnj;هایی که می&zwnj;توانند حامیان دولتی، شرکای صنعتی، منابع و تجارب علمی کاربرد رایانه را گرد هم آورند در خط مقدم تحول دیجیتال جای خواهند داشت. [این تحول] سلسله&zwnj;مراتب دولت&zwnj;های ملی و نظام&zwnj;های اقتصادی پیشرفته و صنعتی &zwnj;شدۀ جهان و اولویت&zwnj;های آنها را بازمی&zwnj;نماید. همین حالا هم دانش&zwnj;آموختگان و محققانی، که در حوزه&zwnj;های خاص فعالیت می&zwnj;کنند، می&zwnj;توانند بخش زیادی از پژوهششان را دورادور و [با کمک امکانات دیجیتال] مدیریت کنند و [در نتیجه] هزینه&zwnj;های سفر و کارهای وابسته به آرشیوشان را کاهش دهند. آن دسته از اهالی حوزه&zwnj;های رشتۀ علوم انسانی و تاریخ هنر که با جریان تحول دیجیتال همراه شوند، قادر خواهند بود، بدون دردسر، هزاران متن درجه اول و تصویر مربوط به قرون گوناگون را بررسی کنند، تحلیل&zwnj;های آماری بر انبوهی از داده&zwnj;ها انجام دهند، روابط پیچیده را با جغرافیای مشخصِ تصویری مجسم کنند و اقسام جدیدی از دانش&zwnj;پژوهی ایجاد کنند. اگر به اندازۀ کافی پایگاه&zwnj;های دادۀ به&zwnj;سامان و مناسب از متون تاریخی و متون ترجمه&zwnj;شده و تصاویرِ حاوی داده&zwnj;های باکیفیت و ابزارهای تحلیلی متناظرشان نداشته باشیم، طرز نوشتن تاریخ هنر اسلامی به طور فزاینده&zwnj;ای از حوزه&zwnj;هایی از تاریخ هنر ــ که بیشتر پذیرای تحول دیجیتال شوند&nbsp;ــ فاصله خواهد گرفت. در این مقاله، استدلال می&zwnj;کنیم که معضل تاریخ&zwnj;نویسی&zwnj;ای که مورخان هنر اسلامی با آن مواجه&zwnj;اند به&zwnj;سادگیِ در نظر گرفتن و به&zwnj;کار بستن چارچوب&zwnj;های نظری جدید حل نمی&zwnj;شود؛ بلکه ژرف&zwnj;نگری و شرکت در طراحی توسعۀ زیرساخت&zwnj;های دیجیتال علمی، پایگاه&zwnj;های داده و ابزارهای تحلیلی [لازم] است که در عین روبرو شدن با میراث آرشیوی این حوزه، به&zwnj;طور خاص با گرایشات موخان هنر اسلامی هماهنگ باشد.</p>
<br />
<p>*این نوشته ترجمۀ بخش آغازین مقالۀ زیر است:</p>
<br />
<p dir="ltr" style="text-align: left;">Keshani, Hussein. "Towards Digital Islamic Art History", in&nbsp;Journal of Art Historiography: Islamic Art History issue, No. 06, eds. Moya Carey and Margaret Graves (June, 2012). [https://arthistoriography.files.wordpress.com/2012/05/keshani.pdf]</p>
</div>
</div>
<div>۱. لئوپولد فون رانکه (۱۷۹۵-۱۸۸۶) مورخی است که به خاطر رویکرد تجربه&zwnj;گرا و اثبات&zwnj;گرایانه&zwnj;اش در تاریخ&zwnj;نگاری مشهور است؛ او همچنین معلم یاکوب بورکهارت (۱۸۱۸-۹۷) بود، شخصیتی پیشگام در حوزۀ تاریخ هنر. اگر چه رانکه تاریخ را هم به مثابۀ علم و هم هنر می&zwnj;پنداشت، رویکرد رانکه&zwnj;ای مترادف دیدگاهی شده است که در آن تاریخ&zwnj;نگاری در وهلۀ نخست وابسته به آشکار کردن فاکت&zwnj;های قطعی است تا با آن روایت&zwnj;هایی معتبر نقل کرد. دیدگاهی که بهٰ شدت و به طور گسترده&zwnj;ای در قرن بیستم نقد شد.</div>
<div dir="ltr" style="text-align: left;">2. French cultural theory</div>
<div dir="ltr" style="text-align: left;">3. Gregory Minissale,&nbsp;Images of Thought: Visuality in Islamic India 1550-1750, Newcastle: Cambridge Scholars Publishing, 2006.</div>
<div dir="ltr" style="text-align: left;">4. Santhi Kavuri-Bauer,&nbsp;Monumental Matters: The Power, Subjectivity, and Space of India&rsquo;s Mughal Architecture, Durham, NC: Duke University Press, 2011.</div>
<div dir="ltr" style="text-align: left;">5. Nancy Um,&nbsp;The Merchant Houses of Mocha. Trade and Architecture in an Indian Ocean Port, Seattle, WA: University of Washington Press, 2009.</div>
<div dir="ltr" style="text-align: left;">6. Afsaneh Najmabadi,&nbsp;Women with Mustaches and Men without Beards: Gender and Sexual Anxieties of Iranian Modernity, Berkeley, CA: University of California Press, 2005; D. Fairchild Ruggles, ed.,&nbsp;Women, Patronage, and Self-Representation in Islamic Societies, Albany, NY: SUNY Press, 2000; Heghnar Zeitlian Watenpaugh, &lsquo;Deviant Dervishes: Space, Gender, and the Construction of Antinomian Piety in Ottoman Aleppo&rsquo;, in&nbsp;International Journal of Middle East Studies&nbsp;37(4), 2005, 535-65.</div>
<div dir="ltr" style="text-align: left;">7. Marshall Hodgson</div>
<div dir="ltr" style="text-align: left;">8. ArchNet [https://archnet.org/]</div>
<div dir="ltr" style="text-align: left;">9. Shahnama Project [http://shahnama.caret.cam.ac.uk/new/jnama/page/]</div>
<div dir="ltr" style="text-align: left;">10. IRCICA [http://www.islamicarchitecturedatabase.org/]</div>
<div dir="ltr" style="text-align: left;">11. Chester Beatty Library Seals Project [http://www.cbl.ie/islamicseals/]</div>
<div dir="ltr" style="text-align: left;">12. ARTstor [http://www.artstor.org/]</div>
<div dir="ltr" style="text-align: left;">13. Discover Islamic Art&ndash;Museum With No Frontiers [http://www.discoverislamicart.org/]</div>
<div dir="ltr" style="text-align: left;">14. Art Project [https://www.google.com/culturalinstitute/about/artproject/]</div>
<div dir="ltr" style="text-align: left;">15. Early English Books Online [http://eebo.chadwyck.com/home/]</div>
<div dir="ltr" style="text-align: left;">16. Hypercities [http://hypercities.com/]</div>
<div dir="ltr" style="text-align: left;">17. Simon C. Lin and Eric Yen, &lsquo;An introduction to Taiwan e-Learning and Digital Archives Program (TELDAP)&rsquo;, in&nbsp;International Journal of Humanities and Arts Computing, 6(1-2), March 2012, 2.</div>
<div dir="ltr" style="text-align: left;">18. Taiwan History Digital Library (THDL) [http://thdl.ntu.edu.tw/index.html/]</div>
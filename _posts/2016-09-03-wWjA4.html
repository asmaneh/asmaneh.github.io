--- 
title: "در باب پل‌ها" 
authors: h.pishvaie 
types: blog 
tags: پل,تاریخ معماری,آسمانه,مطالعات معماری ایران,حمید‌رضا پیشوایی 
featured: false
slug: wWjA4 
excerpt: "پل‌‌ گذرگاهی است از این سو به آن سو. در دو سوی هر پل، مبدأی هست و مقصدی. مقصد همیشه در سوی دیگر است و برای رسیدن به آن، باید از پل گذشت. از این رو، پل‌ها خصلتی برزخی دارند. پلْ نه اینجاست و نه آنجا؛ نه این سوست ونه آن سو. شاید تابلو فریاد محصول مکاشفات نقاش در همین فضای برزخی باشد. " 
--- 
<div>
<div>
<p style="text-align: justify;">&nbsp;۱. پل&zwnj;&zwnj; گذرگاهی است از این سو به آن سو. در دو سوی هر پل، مبدأی هست و مقصدی. مقصد همیشه در سوی دیگر است و برای رسیدن به آن، باید از پل گذشت. از این رو، پل&zwnj;ها خصلتی برزخی دارند. پلْ نه اینجاست و نه آنجا؛ نه این سوست ونه آن سو. شاید تابلو&nbsp;فریاد&nbsp;محصول مکاشفات نقاش در همین فضای برزخی باشد. (۱)&nbsp;<br />۲. اسکله&zwnj;ها&zwnj; تفاوت ظریفی با پل&zwnj;ها دارند. وقتی بر اسکله قدم می&zwnj;گذاریم، از جایی آغاز می&zwnj;کنیم؛ تا آستانه می&zwnj;رویم؛ و آنگاه باز می&zwnj;گردیم. در اسکله&zwnj;ها، مبدأ و مقصد یکی است و آغاز همان انجام است؛ اما در پل&zwnj;ها، مبدأ و مقصد دو قطب است. حضور بر فراز یک پل تجربه&zwnj;ای است در برزخ میان این دو قطب.<br />۳. هر پل مسیر ممکنی است که بر فراز مسیری ناممکن زده شده؛ و گذرگاهی امن و ایمن است که بر فراز خطرها و صعوبت&zwnj;ها واقع شده است. پل&zwnj;های عابر بر فراز خیابان&zwnj;هایی مملو از اتوموبیل&zwnj;هاست؛ پل&zwnj;های رودخانه&zwnj;ها بر فراز رودهایی عمیق و خروشان است؛ و پل صراط بر فراز آتش جهنم است.<br />۴. همین خطرهاست که فرو افتادن از پل&zwnj;ها را با ترس و مرگ می&zwnj;آمیزد. از همین روست که پل&zwnj;ها همیشه از محبوب&zwnj;ترین انتخاب&zwnj;ها برای کسانی بوده&zwnj;اند که سودای از میان بردن خود را داشته&zwnj;اند. در یکی از فرازهای داستان&nbsp;سقوط، راویِ داستانْ ماجرای خودکشی شبانۀ دختری جوان را از فراز یک پل روایت می&zwnj;کند و در آخرین سطرهای داستان، دوباره به آن باز می&zwnj;گردد: &laquo;ای دختر جوان، باز هم خودت را در آب بیفکن. تا من یک بار دیگر فرصت کنم که هر دومان را نجات دهم&raquo;. (۲)<br />۵. از ترس&zwnj;های آمیخته با پل&zwnj;ها، یکی هم ترس از فروریختن و انهدام و بازماندن است. شاعری گفته است: &laquo;کدام پل/ در کجای جهان/ شکسته است؟/ که هیچ کس به خانه&zwnj;اش نمی&zwnj;رسد.&raquo;&nbsp;(۳)<br />۶. پل&zwnj;ها واسطۀ گذار و عبورند؛ اما گاه مقصد در آن سوی دیگر نیست؛ بلکه خود پل است. بر فراز چنین پل&zwnj;هایی می&zwnj;توان ایستاد و نظاره کرد؛ و یا نشست و قرار یافت. گاه دوست داریم پل&zwnj;ها طولانی&zwnj;تر باشند تا&nbsp;دیرتر به آن سوی دیگر&nbsp;برسیم؛ و گاه می&zwnj;خواهیم هیچ&zwnj;گاه به مقصد نرسیم.</p>
<p style="text-align: justify;">&nbsp;</p>
</div>
</div>
<div>۱. ادوارد مونک،&nbsp;فریاد، ۱۸۹۵م.</div>
<div>۲. آلبر کامو،&nbsp;سقوط، ترجمۀ شورانگیز فرّخ</div>
<div style="text-align: justify;">۳. گرّوس عبدالملکیان</div>
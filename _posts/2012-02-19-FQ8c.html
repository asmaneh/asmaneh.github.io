--- 
title: "معماری و اطوار آن در شاهنامه| مونا بلوری‌ بزاز" 
authors: asmaneh 
types: research 
featured: false
slug: FQ8c 
--- 
<p>شاهنامۀ فردوسی از مهم&zwnj;ترین منابع برای راه بردن به سرنمون (آرکی&zwnj;تایپ)های معماری و کشف جنبه&zwnj;هایی از معماری است که امروز فراموش شده است. در اسطوره&zwnj;ها مطالبی برای بیشتر موضوعات و حوزه&zwnj;های مبانی نظری به دست می&zwnj;آید و از طریق آنها می&zwnj;توان به دیدگاه رایج ایرانیان دربارۀ معماری و شهر و آبادانی پی&zwnj;برد. از طرف دیگر، این متن، به ادعای نویسنده&zwnj;اش، تاریخ&zwnj;نامۀ ایران است. هرچند در سدۀ چهارم هجری سروده شده است و ناگزیر حاوی اندیشه و طرز تلقی فردوسی و هم&zwnj;عصران اوست، سندی از تاریخ معماری ایران پیش از اسلام نیز هست.&nbsp;</p>
<p>در این تحقیق، مونا بلوری&zwnj;بزاز، به شناخت شئون و اطوار معماری ایران آن&zwnj;چنان که در شاهنامه ظاهر شده است می&zwnj;پردازد. این تحقیق سه فصل دارد. در فصل اول، &laquo;معماری هنر و معماری جادویی&raquo;، به آشنایی با مفهوم هنر در شاهنامه و نسبت آن با معماری می&zwnj;پردازد. در فصل دوم، &laquo;اندیشه و عمل و اثر معماری&raquo;، معماری از جنبه&zwnj;های مختلف، اندیشه و عمل و اثر، بررسی می&zwnj;شود. آنچه در فصل اول و دوم ذیل عناوین مختلف دربارۀ معماری گفته می&zwnj;شود، در فصل سوم، &laquo;سیر تطور معماری در ادوار هستی&raquo;،&nbsp; از منظری دیگر و باتوجه به سیاق شاهنامه بازنگری می&zwnj;شود تا نسبت معماری با سیاق فرهنگی، اجتماعی و سیاسی درک شود.&nbsp;</p>
<p>&nbsp;</p>
<p><strong>مونا بلوری&zwnj; بزاز. &laquo; از معماری مینوی تا معماری زمینی: معماری و اطوار آن درشاهنامه&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی. استاد مشاور: دکتر ابولقاسم اسماعیل&zwnj;پور.&nbsp; تهران: دانشگاه شهید بهشتی، بهمن ۱۳۹۰.</strong></p>
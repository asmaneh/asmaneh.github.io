--- 
title: "مجموعه مصاحبه‌های «خانۀ خوب چه خانه‌ای است؟» (۳) | پاره‌هایی از مصاحبۀ سارا مباشری با خانم معلم چهل ساله" 
authors: a.basiri 
types: blog 
tags: خانه,خانۀ خوب,عادله بصیری,آسمانه,مطالعات معماری ایران,معماری خانه 
featured: false
slug: PszeG 
excerpt: "- به نظر شما خانۀ ایرانی چطور خانه‌ای است؟
خانۀ ایرانی یک خانۀ حیاط‌دار [است.] خانه‌ای که یک پذیرایی بزرگ دارد که گنجایش پذیرایی مهمان زیاد را دارد. آشپزخانه‌ای [دارد] که همیشه گازش روشن است؛ یعنی همیشه خانم در حال آشپزی است و مهمان دارد. [...] وقتی می‌گویند برویم خانۀ مادرمان یا خانۀ پدرمان یا از اعیاد یاد می‌کنند که می‌خواهیم برویم دیدوبازدید همیشه من در ذهنم از دوران بچگی‌ام یک خانه‌ای است که همۀ اهل فامیل دورِ هم جمع هستند." 
--- 
<p style="text-align: justify;">- به نظر شما خانۀ ایرانی چطور خانه&zwnj;ای است؟<br />خانۀ ایرانی یک خانۀ حیاط&zwnj;دار [است.] خانه&zwnj;ای که یک پذیرایی بزرگ دارد که گنجایش پذیرایی مهمان زیاد را دارد. آشپزخانه&zwnj;ای [دارد] که همیشه گازش روشن است؛ یعنی همیشه خانم در حال آشپزی است و مهمان دارد. [...] وقتی می&zwnj;گویند برویم خانۀ مادرمان یا خانۀ پدرمان یا از اعیاد یاد می&zwnj;کنند که می&zwnj;خواهیم برویم دیدوبازدید همیشه من در ذهنم از دوران بچگی&zwnj;ام یک خانه&zwnj;ای است که همۀ اهل فامیل دورِ هم جمع هستند. این به نظر من نماد یک خانۀ ایرانی است؛ یک خانۀ شاد، یک خانه&zwnj;ای که بچه&zwnj;ها در حیاطش می&zwnj;دوند. همین الآن که خانۀ پدرم می&zwnj;رویم چون حیاط دارد، این همیشه در ذهن من است، بچه&zwnj;ها یا در باغچه گِل&zwnj;بازی می&zwnj;کنند، یا دور و بَر باغچه&zwnj;ها در حیاط می&zwnj;دوند یا آب&zwnj;بازی می&zwnj;کنند. خانۀ ایرانی فکر می&zwnj;کنم واقعاً نمادش همین است. یک حیاط، یک خانه&zwnj;ای که مثل خانۀ مادرم همیشه جانمازشان کنار میز تلویزیون[است و کشوی آن] را که باز می&zwnj;کنی، قرآن داخلش می&zwnj;بینی. فکر می&zwnj;کنم این&zwnj;ها سمبل خانۀ ایرانی است.</p>
<p style="text-align: justify;">- به نظرتان ویژگی خانه&zwnj;ای که در حال حاضر در آن ساکن هستید چه تأثیری بر نحوۀ ارتباطتان با همسایه&zwnj;ها گذاشته است؟<br />همین که آسانسور نداریم و [راه رفت&zwnj;وآمد از طریق] پله است به&zwnj;هرحال مجبوریم همسایه&zwnj;ها را ببینیم، سلام&zwnj;علیک کنیم. این [مورد] خوشبختانه باعث [ایجاد] همین رابطه&zwnj;های حسنه بین من و همسایه&zwnj;هایم شده؛ حالا هرچند بالا و پایین&zwnj;رفتنش برایم واقعاً سخت است با این کمردردها و آرتروزها و دیسک&zwnj;های زانو! ولی یک علت بارز [وجود ارتباط خوب با همسایه&zwnj;ها] همین است که همسایه&zwnj;ها را می&zwnj;بینیم. [یک علت دیگرش این است که] واحدهای کنار هم هستیم و تک&zwnj;واحدی نیستیم که بگوییم فقط خودمان هستیم و خودمان. وقتی می&zwnj;خواهیم برویم بیرون به&zwnj;هرحال همسایه می&zwnj;آید بیرون [همدیگر را می&zwnj;بینیم] یا می&zwnj;خواهیم برویم داخل [خانه] همدیگر را می&zwnj;بینیم سلام&zwnj;علیک می&zwnj;کنیم. [بااین&zwnj;حال] اگر خانه حیاط&zwnj;دار بود صددرصد ارتباطمان بیشتر می&zwnj;شد؛ چون بیشتر از فضای حیاط برای نشستن استفاده می&zwnj;کردیم. دعوت می&zwnj;شدیم به یک استکان چای که در حیاط کنار هم بخوریم، یک هواخوری داشته باشیم، این باعث می&zwnj;شد ارتباطمان بیشتر شود.</p>
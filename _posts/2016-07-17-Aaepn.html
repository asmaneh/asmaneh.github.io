--- 
title: "[ساختمان باهره سلطنتی طهران]" 
authors: silimij 
types: blog 
featured: false
slug: Aaepn 
--- 
<p>تهران دورۀ قاجار و به&zwnj;&shy;ویژه دورۀ ناصرالدین شاه را اغلب با صفت باهره (درخشان روشن) خوانده اند. اما ناصرالدین شاه عمرش به دنیا نبود تا صورت مدرن باهریت را به چشم ببیند. در دورۀ مطفرالدین شاه چراغ برق در ایران متداول شد. او بنایی در مجموعۀ کاخ گلستان ساخت که شب&zwnj;ها چون روز روشن می&zwnj;&shy;شد. &laquo;یکی از حیاط&zwnj;&shy;های اندرونی سلطنتی طهران را که برابر نارنجستان است، شاه امسال از اندرون خارج کرد و جزو بیرون قرار داد و در آنجا یک دستگاه عمارت رفیعه بنا کرد به سبک عمارات فرنگ و ایوانی در آن جا ساخت که شکم ایوان خالی و زیر و روی آن صفحات شیشه می&zwnj;&shy;باشد و چراغ&zwnj;های برق را در جوف آن&shy;&zwnj;ها قرار دادند که چون شب روشن شود تمام آن عمارت مانند روز می&zwnj;&shy;شود و تا حال چنین ایوانی در ایران بنا نشده از ایجادات مظفرالدین شاه [است]. در عشر دوم رجب امسال [۱۳۲۱ ق] قابل سکونت است. دستورالعمل این از مرحوم میرزا محمودخان حکیم&zwnj;&shy;الملک وزیر دربار است&raquo;.<br />&nbsp;<br />منبع: سپهر، عبدالحسین&shy;&zwnj;خان. &laquo;یادداشت&shy;&zwnj;های ملک&zwnj;المورخین&shy;&raquo;. در مرآت الوقایع مظفری و یادداشت&shy;های ملک المورخین. با تصحیحات و توضیحات و مقدمه&zwnj;&shy;های عبدالحسین نوایی. تهران: انتشارات زرین، ۱۳۶۷، ص ۴۳.</p>
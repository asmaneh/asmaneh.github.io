--- 
title: "معماری و آیندۀ هراس‌آور سکوهای خالی" 
authors: badri 
types: blog 
tags: معماری ورزشی,ورزشگاه, کرونا,فوتبال,المپیک 
featured: false
slug: VzARJ 
--- 
<p class="MsoNormal" dir="RTL" style="text-align: justify;"><span style="font-family: IRLotus; font-size: 14pt;">جهان&zwnj;گیری ویروس کرونا ورزشگاه&zwnj;ها را نیز، به عنوان یکی از بزرگ&zwnj;ترین مکان&zwnj;های رویداد که اغلب حاضران آن صرفا برای تماشای رویداد حاضر می&zwnj;شوند به تعطیلی کشانده است.&nbsp;</span><span style="font-family: IRLotus; font-size: 14pt;">کسی نمی&zwnj;داند که وضعیت قرنطینه و فاصله&zwnj;گذاری اجتماعی ناشی از شیوع کرونا کی تمام می&zwnj;شود. تصور کنیم این وضعیت طولانی شود، در این صورت بناهایی عمومی مانند ورزشگاه&zwnj;ها که میزبان جمعیت&zwnj;های همگرای بزرگند، آیا کارکرد خود را از دست خواهند داد؟ اهمیت این پرسش در وظیفه&zwnj;ای است که ورزشگاه&zwnj;ها به عنوان گونه&zwnj;ای از معماری بناهای عمومی بر عهده دارند. </span><span style="font-family: IRLotus; font-size: 14pt;">ورزشگاه&zwnj;ها به ویژه زمین&zwnj;های بزرگ و کوچک فوتبال علاوه بر وظیفه&zwnj;ای که در سلامت و همچنین اوقات فراغت بر عهده دارند، نقش اجتماعی&zwnj;ای بزرگ را بازی می&zwnj;کنند.</span></p>
<p class="MsoNormal" dir="RTL" style="text-align: justify;"><span lang="FA" style="font-size: 14.0pt; line-height: 107%; font-family: IRLotus; mso-fareast-font-family: 'Times New Roman'; color: black;">فضاهای ورزشی را نباید با هیچ فضای دیگری همتا دانست. این فضاها چنان رفتار می&zwnj;کنند که روان&zwnj;شناسان و فیزیولوژیست&zwnj;های ورزشی آن را &laquo;رکن عاطفی-روانی فعالیت عضلانی&raquo; می&zwnj;نامند.&nbsp;</span><span style="font-family: IRLotus; font-size: 18.6667px;">پرتاب توپ، فریاد زدن، پیروز شدن، از دست رفتن فرصت برای غلبه بر حریف، و مانند این&zwnj;ها لحظاتی هستند که نمی&zwnj;توانند در نقش&zwnj;های اجتماعی معمول و یا در پشت کریستال مایع تلویزیون&zwnj;ها و گوشی&zwnj;های هوشمند تجربه شوند.</span><span style="font-family: IRLotus; font-size: 18.6667px;"> </span><span style="font-family: IRLotus; font-size: 14pt;">فضا&zwnj;های ورزشی نوعی از قدرت حیاتی&zwnj;اند که چیزی نمی&zwnj;تواند جای آن&zwnj;ها را بگیرد. علاوه بر ورزش کردن، تماشای ورزش نیز امروزه به این فرآیند عاطفی-روانی افزوده شده است، تا جایی که فضاهای ورزشی اغلب منجر به ایجاد، تقویت و رقابت خرده&zwnj;فرهنگ&zwnj;ها می&zwnj;شوند و روابط اجتماعی ویژه&zwnj;ای را پدید می&zwnj;آورند و هدایت می&zwnj;کنند. با وجود همۀ اختلاف&zwnj;ها بر سر واژﮤ &laquo;خرده&zwnj;فرهنگ&raquo; و معانی آن، میان متفکران علوم اجتماعی تردیدی نیست که خرده&zwnj;فرهنگ&zwnj;ها را باید به عنوان ابزاری اساسی برای یکپارچگی اجتماعی و حتی اجتماعی شدن جدی گرفت.</span></p>
<p class="MsoNormal" dir="RTL" style="text-align: justify;"><span lang="FA" style="font-size: 14.0pt; line-height: 107%; font-family: IRLotus; mso-fareast-font-family: 'Times New Roman'; color: black;">اکنون تمام رقابت&zwnj;هایی که&nbsp; متمرکز برگزار می&zwnj;شدند، به طور رسمی به تعویق افتاده&zwnj;اند. حتی زمان برگزاری المپیک نخستین بار در تاریخ با علتی جز جنگ تغییر کرده <span style="mso-spacerun: yes;">&nbsp;</span>است و از تابستان ۲۰۲۰ به زمانی پیش از پاییز ۲۰۲۱ موکول شده است و به احتمال زیاد بدون تماشاگر برگزار خواهد شد. اتحادیۀ فوتبال اروپا نیز اعلام کرده است که بازی&zwnj;های باشگاهی داخلی و بین&zwnj;المللی در سراسر اروپا باید برگزار شوند، اما بدون تماشاگر! این موضوع چنان با رسالت مکانی به نام ورزشگاه در تعارض است، که در اوضاع معمولْ استفاده از ورزشگاه بدون تماشاگر برای جریمه تیم میزبان، نوعی مجازات منسوخ به شمار می&zwnj;رود.</span></p>
<p class="MsoNormal" dir="RTL" style="text-align: justify;"><span lang="FA" style="font-size: 14.0pt; line-height: 107%; font-family: IRLotus; mso-fareast-font-family: 'Times New Roman'; color: black;">ورزشگاه به عنوان آخرین باقی&zwnj;مانده از مکان&zwnj;های ظهور &laquo;وفاق عمومی&raquo; در دوران مدرن اگر خالی از تماشاگر باشد &laquo;چه چیز&raquo; خواهد بود؟ ورزشگاه آخرین بازمانده از این نوع است زیرا به گفته &laquo;کریستیان نوربرگ&zwnj;شولتز&raquo;، معمار و نظریه&zwnj;پرداز معماری، &laquo;معماری مدرن به جای وفاق عمومی، موضع انفرادی را مبنای عمل قرار داد&raquo;. با این حال ورزشگاه هنوز می&zwnj;تواند-به قول &laquo;لویی کان&raquo;، معمار و نظریه&zwnj;پرداز معماری- &laquo;جهان را گرد آورَد&raquo;. کان با پرسش معروف خود: &laquo;ساختمان می&zwnj;خواهد چه باشد؟&raquo; مسأله را طرح می&zwnj;کند. او تأکید می&zwnj;کند که ساختمان می&zwnj;خواهد &laquo;چیز&raquo; باشد. این چیز نه نقش است و نه ساختار، بلکه چیزی است که &laquo;جهان را گرد می&zwnj;آورَد&raquo;. مقصود از گرد آوردن جهان تنها گرد آوردن مردم نیست. رویدادهای ورزشی به ویژه رقابت&zwnj;های فوتبال در ورزشگاه&zwnj;ها، در هر سطحی که باشند، رویدادهایی از جنس تاریخ هستند که با همۀ جهانِ مخاطبان خود نسبتی معنادار برقرار کرده&zwnj;اند.</span></p>
<p class="MsoNormal" dir="RTL" style="text-align: justify;"><span lang="FA" style="font-size: 14.0pt; line-height: 107%; font-family: IRLotus; mso-fareast-font-family: 'Times New Roman'; color: black;">شاید درک این موضوع برای افرادی که به رویدادهای ورزشی علاقه ندارند و از هیچ تیمی طرفداری نمی&zwnj;کنند، دشوار باشد. اما هواداری از یک تیم ورزشی به ویژه در فوتبال، با جنبه&zwnj;های فرهنگی و اجتماعی بی&zwnj;شماری در شخصیت هواداران ارتباط دارد. در یک سو تیم&zwnj;های ملی هستند که با تشویق هوادارانشان به نبردی بدون کشتار روانه می&zwnj;شوند تا با پیروزی&zwnj;های خود و یا دست&zwnj;کم بازی شرافتمندانه و جوانمردانه، از حیثیت یک ملت دفاع کنند؛ در سوی دیگر تیم&zwnj;های بزرگ و کوچک باشگاهی و محلی ایستاده&zwnj;اند تا از نوعی هویت فرهنگی، تاریخی، قومی، محله&zwnj;ای، مذهبی، طبقاتی و حتی هویتیِ زاده از همان هواداری پاسداری کنند. </span><span style="font-family: IRLotus; font-size: 14pt;">&laquo;ویلیام (بیل) شَنکْلی&raquo;، مربی و صاحب&zwnj;نظر فوتبال، که دوران بازی او به علت وقوع جنگ دوم جهانی و توقف ۶سالۀ مسابقه&zwnj;های ورزشی نیمه&zwnj;تمام ماند، اهمیت موضوع را چنین روشن می&zwnj;کند: &laquo;برخی مردم بر این باورند که فوتبال مسالۀ مرگ و زندگی است؛ این نگرش خیلی ناامیدم می&zwnj;کند. من می&zwnj;توانم به شما اطمینان بدهم که فوتبال بسیار بسیار فراتر از آن است.&raquo;</span></p>
<p class="MsoNormal" dir="RTL" style="text-align: justify;"><span lang="FA" style="font-size: 14.0pt; line-height: 107%; font-family: IRLotus; mso-fareast-font-family: 'Times New Roman'; color: black;">شاید کرونا یا هر رویدادی مهیب و فراگیر مانند فیلم&zwnj;های آخرزمانی روزی باعث شود که استادیوم&zwnj;های باقی&zwnj;مانده از دوران ما، مانند ژیمینازیوم&zwnj;های یونان باستان -که محل ورزش و پهلوانی جوانان بودند و از مهم&zwnj;ترین مکان&zwnj;های شهر به شمار می&zwnj;رفتند- به آثاری برای مطالعه باستان&zwnj;شناسان تبدیل شوند؛ یا سکوهای متروک و خاک&zwnj;گرفته آن&zwnj;ها به سرنوشت استادیوم پاناتنائیک یونان دچار شوند که دیگر از شکوه مبارزه در میدانش و شور هواداری روی سکوهای مرمرینش -چنان که در قرن چهارم پیش از میلاد بود-<span style="mso-spacerun: yes;">&nbsp; </span>خبری نیست؛ شاید آخرین گونه زنده از معماری عمومی مربوط به پیش از دوران &laquo;اصالت زندگی انفرادی&raquo; را جز در بازی&zwnj;های رایانه&zwnj;ایْ نتوان پر از تماشاگر و پر از هیاهوی هواداری دید؛ اما هیچ&zwnj;کدام از این&zwnj;ها مسألۀ اصلی نیستند. خالی شدن سکوهای ورزشگاه در قامت میعاد دسته&zwnj;ای از خرده&zwnj;فرهنگ&zwnj;های اجتماعی، بستر همگرایی این خرده&zwnj;فرهنگ&zwnj;ها را برای یکپارچگی اجتماعی و اجتماعی شدن افراد از آن&zwnj;ها خواهد گرفت و در آینده&zwnj;ای نه&zwnj;چندان دور ارتباط فرهنگ&zwnj;های خرد اجتماعی و فرهنگ میانجی و هسته را نیز قطع خواهد کرد؛ فرآیندی که فاجعه&zwnj;ای عظیم به دنبال خواهد داشت.</span></p>
<p>[این نوشته ویراستِ ویژه&zwnj;ای برای آسمانه است از متنی که با عنوان &laquo;سکوهای خالی؛ صحنه ترسناک معماری&raquo; در خبرگزاری ایرنا منتشر شده است.]</p>
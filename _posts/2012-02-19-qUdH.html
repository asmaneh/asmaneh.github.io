--- 
title: "درآمدی بر تاریخ فرهنگی معماری ایران| نازنین شهیدی مارنانی" 
authors: asmaneh 
types: research 
featured: false
slug: qUdH 
--- 
<p>تاریخ فرهنگی از اواخر سدۀ نوزدهم و بر اثر توجه به این موضوع شکل گرفت که در تاریخ&zwnj;نگاری کلاسیک تمرکز بر ثبت رویدادهای کلان گذشته مانند رویدادهای سیاسی، جنگ&zwnj;ها و فتح&zwnj;ها بود و بسیاری از موضوعات کوچک یا پنهان نادیده انگاشته می&zwnj;شد. در ابتدا فضای کلی حاکم بر جامعه و روح زمانه مورخان را از دیدن موضوعات نادیده بازمی&zwnj;داشت؛ اما به مرور با تحول در مفهوم فرهنگ ، توجه مورخان به اندیشۀ عامه، فرهنگ عامه و زندگی روزمره جلب شد.&nbsp;</p>
<p>تاریخ معماری معمولاً محدود به شناخت بناهای شاخص گذشته و تحلیل آنها از نگاه متخصصان هنر و معماری است. کمتر در آن توجهی به افکار و احساسات مردمان عادی دربارۀ بناهای مختلف می&zwnj;شود؛ و کمتر در آن تلاشی برای شناخت بناهای کم&zwnj;اهمیت و حاشیه&zwnj;ای صورت می&zwnj;گیرد. تاریخ فرهنگی رویکردی است به تاریخ که هدف آن شناخت همین وجوه کمتردیده و مغفول گذشته است. با اختیار کردن این رویکرد می&zwnj;توان به شناخت همه جانبه&zwnj;تر و عمیق&zwnj;تری از تاریخ معماری ایران نیز رسید. رویکرد تاریخ فرهنگی معماری ایران، راهی است برای شناخت معماری، آن&zwnj;گونه که مردمان گذشته درک می&zwnj;کرده&zwnj;اند.&nbsp;</p>
<p>در این تحقیق، نازنین شهیدی مارنانی به دنبال شناسایی و معرفی رویکرد تاریخ فرهنگی و بحث در چگونگی به کارگرفتن آن در مطالعۀ تاریخ معماری ایران است. این تحقیق سه فصل دارد. در فصل اول، به شناخت چیستی تاریخ فرهنگی، از راه بررسی پیشینه و سیر تحول آن می&zwnj;پردازد. در فصل دوم، مصداق&zwnj;هایی از پژوهش&zwnj;های انجام شده در زمینۀ تاریخ فرهنگی معماری کشورهای دیگر معرفی و مرور می&zwnj;شود؛ و در فصل آخر، سخن بر تاریخ فرهنگی معماری ایران متمرکز می&zwnj;شود. در این فصل، ابتدا از ضرورت اختیار کردن این رویکرد در شناخت تاریخ معماری ایران و امکان&zwnj;سنجی اختیار آن در حوزۀ فرهنگی ایران سخن می&zwnj;گوید و سپس بحث می&zwnj;کند که در صورت اختیار کردن این رویکرد، دربارۀ چه نوع موضوعات و با کمک چه نوع منابعی می&zwnj;توان پژوهش کرد.</p>
<p>&nbsp;</p>
<p><strong>نازنین شهیدی مارنانی. &laquo;درآمدی بر تاریخ فرهنگی معماری ایران&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر مهرداد قیومی بیدهندی، استاد مشاور: دکتر نعمت&zwnj;الله فاضلی. تهران: دانشگاه شهید بهشتی، بهمن ۱۳۹۰.</strong></p>
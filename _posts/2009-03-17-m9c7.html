--- 
title: "شناخت خانه‌های قاجاری اصفهان و تحلیل روند تغییرات آن‌ها| علی‌رضا شهامت‌نژاد" 
authors: asmaneh 
types: research 
featured: false
slug: m9c7 
--- 
<p>هم&zwnj;زمانی دورۀ قاجار با تحولات قرن نوزدهم اروپا موجب تغییر سیاق اجتماعی، اقتصادی و سیاسی در ایران شد. این تغییر سیاق در معماری نیز ظهور یافت. کالبد بناها به ویژه خانه&zwnj;های اعیان و اشراف قاجاری از اولین بسترهای این تغییرات بود. چنین تغییراتی ابتدا در نما و تزئینات بنا ظاهر شد و پس از آن در مصالح و سازه و طرح معماری. از آنجا که برخی از خانه&zwnj;های قاجاری هنوز پابرجاست، می&zwnj;توان با شناخت و تحلیل کالبدی آنها به روند ظهور این تغییرات دست یافت.&nbsp;</p>
<p>در این تحقیق، علی&zwnj;رضا شهامت&zwnj;نژاد، به شناخت و تحلیل کالبد خانه&zwnj;های قاجاری می&zwnj;پردازد. بدین منظور، می&zwnj;کوشد با شناخت تغییرات سیاق اجتماعی، فرهنگی و اقتصادی به تحلیل روند تغییرات کالبدی خانه&zwnj;های قاجاری اصفهان بپردازد.&nbsp;</p>
<p>این تحقیق سه فصل دارد. فصل اول، &laquo;شناخت بستر سیاسی، اجتماعی و اقتصادی اصفهان در دورۀ قاجاریه&raquo;، که به بررسی سیاق اجتماعی، اقتصادی و سیاسی در اصفهان قاجاری می&zwnj;پردازد. در فصل دوم، &laquo;شناخت و تحلیل خانه&zwnj;های قاجاری اصفهان&raquo;، خانه&zwnj;های قاجاری اصفهان شناسایی و سپس به دسته&zwnj;بندی و تحلیل آنها می&zwnj;پردازد. در فصل سوم، &laquo;تحلیل روند تغییرات در خانه&zwnj;های اصفهان در دورۀ قاجاریه&raquo;،&nbsp; روند تغییرات کالبدی در ارتباط با تغییر سیاق فرهنگی، اجتماعی و اقتصادی بررسی می&zwnj;شود.</p>
<p><strong>&nbsp;علی&zwnj;رضا شهامت&zwnj;نژاد. &laquo;شناخت خانه&zwnj;های قاجاری اصفهان و تحلیل روند تغییرات آنها&raquo;. پایان&zwnj;نامۀ کارشناسی ارشد مطالعات معماری ایران.استاد راهنما: دکتر زهرا اهری. استاد مشاور: مهندس کامبیز حاجی&zwnj;قاسمی. تهران: دانشگاه شهید بهشتی، زمستان۱۳۸۷.</strong></p>
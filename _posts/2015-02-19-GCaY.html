--- 
title: "هستان‌شناسی معماری منظر: تفکر درباره معماری منظر از طریق پیوند واژه‌ها| آزاده رسولی یزدی" 
authors: asmaneh 
types: research 
featured: false
slug: GCaY 
--- 
<p>صاحب&zwnj;نظران همواره بر اهمیتِ داشتن تفکر جامع، کل&zwnj;گرا و سیستمی در حوزه طراحی منظر تأکید داشته&zwnj;اند. تفکری که در آن محیط به صورت یک سیستم در نظر گرفته می&zwnj;شود و اجزا، روابط و واکنش&zwnj;های میان اجزای آن اهمیت دارد. با بسط روزافزون دانش بشری، متخصص در حوزه منظر با حجم قابل توجهی از اطلاعات و مقولات مواجه است، مقولاتی مانند: مسائل زیست محیطی، اقتصادی، تاریخی، فرهنگی، اجتماعی، روان&zwnj;شناسی. مشخص کردن و طبقه&zwnj;بندی این مقولات و همچنین &laquo;کشف&raquo; رابطه بین آنها می&zwnj;تواند طراح منظر را در مسیر تفکر یاری کند. ظرفیت حافظه و توانایی. ذهن انسان در حفظ و بازیابی اطلاعات محدود است؛ درحالی که غفلت و نادیده گرفتن آنها می&zwnj;تواند کیفیت و ارزش نتیجه نهایی را در طراحی و پژوهش کاهش دهد. سؤال اینجاست که با توجه به حجم اطلاعات و خواسته&zwnj;ها، چگونه باید فرایند تفکر را پیش بریم تا نتیجه عقلانی&zwnj; و نسبتاً جامعی حاصل شود؟&nbsp;</p>
<p>&laquo;هستان&zwnj;شناسی&raquo; شبکه&zwnj;ای از &laquo;مفاهیم&raquo; و &laquo;روابط&raquo; بین آنها است. هستان&zwnj;شناسی&zwnj;ها حوزه&zwnj;های دانش را بازنمایی می&zwnj;کنند. اهمیت هستان&zwnj;شناسی در تأکیدی است که بر نوع ارتباط بین مفاهیم دارد و از این جهت با رده&zwnj;بندی و دایره&zwnj;المعارف متفاوت است. ساختار هستان&zwnj;شناسی به گونه&zwnj;ای است که می&zwnj;تواند چون ابزار ی کارآمد، در دسته&zwnj;بندی&nbsp; مفاهیم و کشف ارتباط بین مقولات کارگشا باشد. ذهن انسان با استفاده از زبان و به واسطه معنا، جهان خارج را بازنمایی می&zwnj;کند و این بازنمایی زمینه تفکر و در پی آن تصمیمات و اعمال اوست. از سوی دیگر، هستان&zwnj;شناسی، به عنوان شبکه&zwnj;ای معنایی می&zwnj;تواند جهان دانش را با استفاده از زبان رایانه بازنمایی و تعریف کند. بنابراین در نگاه به حوزه موضوعی منظر، هستان&zwnj;شناسی می&zwnj;تواند متخصص منظر را در بازنماییِ ذهنیِ جهان دانش معماری منظر یاری دهد و راهنمای تفکر او باشد. این مدل، علاوه بر طراحی می&zwnj;تواند در پژوهش و نقد هم مورد استفاده قرار گیرد. بر اساس آن می&zwnj;توان حدود پژوهش را مشخص کرد و جایگاه آن را در جغرافیای حوزه موضوعی&zwnj;اش تعیین کرد.</p>
<p>به صورت خلاصه می&zwnj;توان دستاوردهای تدوین این هستان&zwnj;شناسی را اینگونه برشمرد:</p>
<p>&nbsp;- یاری به متخصصان در هنگام تفکر درباره معماری منظر</p>
<p>- فراهم کردن شرایط لازم برای رسیدن به نگرش جامع و سیستمی در منظر</p>
<p>- مدیریت دانش و اطلاعات در حوزه معماری منظر</p>
<p>&nbsp;</p>
<p><strong>آزاده رسولی یزدی. هستان&zwnj;شناسی معماری منظر: تفکر درباره معماری منظر از طریق پیوند واژه&zwnj;ها. پایان&zwnj;نامه کارشناسی ارشد معماری منظر. استاد راهنما: دکتر نیلوفر رضوی، استاد مشاور: دکتر مهرداد قیومی بیدهندی. تهران: دانشگاه شهید بهشتی، ۱۳۹۳.</strong></p>
--- 
title: "دربارۀ قرائت «استایل» (۳)" 
authors: delgarm 
types: blog 
featured: false
slug: TAsD 
--- 
<p><strong>نوشتۀ جیمز اکرمن| ترجمهٔ مجید حیدری</strong></p>
<p>تشبیه زبان<br />مزیت چنین تعریفی از سبک این است که مفهوم آن را از حوزۀ ارزش&zwnj;ها خارج کرد. و مؤید این که لحن زیبایی&zwnj;شناختی را رد می&zwnj;کند، این است که مقاله در میان مجموعه&zwnj;ای از مقاله&zwnj;های مردم&zwnj;شناسی چاپ شد. سبک در صورت&zwnj;بندی&zwnj;اش (در قیاس با زبان) ابزاری است برای پرداختن به مجموعه&zwnj;هایی از آثار محدوده&zwnj;ای زمانی، مکانی، گروهی، یا فردی به کمک تعریف خصوصیات مشترک&zwnj;شان که نظم یا حالتی ارتباطی به آنها داده است. تشبیه [سبک به] زبان واضح است. هرچند از روی چنین تعریفی به نظر می&zwnj;رسد که این محملِ ارتباطْ وجودی دارد مستقل از آثاری که برای بیان آن را به خدمت گرفته&zwnj;اند. چنین تعریفی با کاربرد کلمه&zwnj;های &laquo;شیء (سوژه)[۱]&raquo; و &laquo;نظامی از صورت&zwnj;ها&raquo;[۲] در نقل&zwnj;قول بالا تقویت شده است. پس محمل که سبک باشد و اثر را می&zwnj;شود در رابطه&zwnj;ای با هم دید که قابل مقایسه با لانگ و پارُل[۳] در نشانه&zwnj;شناسی سوسوری است. تصور من این است که شاپیرو مستقل از نشانه&zwnj;شناسان به چنین تمایزی رسیده باشد و سپس قرابت صورت&zwnj;بندی&zwnj;اش را با آن ایشان کشف کرده باشد (که منجر به همکاری نزدیک و مقاله&zwnj;ای دربارۀ نقش قالب[۴] در تصاویر و حکاکی&zwnj;ها شد.[۵])<br />من با تناظر سبک و زبان مشکل دارم، چون زبان&zwnj;های کلامی از میان سبک&zwnj;های ادبی مختلف جان به در می&zwnj;برند؛ چاسر[۶] و جُیس[۷] هر دو به انگلیسی نوشته&zwnj;اند. ما وقتی به زبان معماریانه ارجاع می&zwnj;دهیم که به نظام&zwnj;هایی مثل نظم&zwnj;های سنتی نظر داریم، نظام&zwnj;هایی که مانند زبان&zwnj;های کلامی نحو داشته باشند (یعنی روابط استوار) و در سبک&zwnj;های مختلف یونان و روم و رنسانس و باروک و نئوکلاسیسیسم و غیر آن ظاهر شده باشند. البته ممکن است من مته به خشخاش توصیه یا نظری حاشیه&zwnj;ای از شاپیرو گذاشته باشم که قصدش از آن روشن&zwnj;تر کردن نکته&zwnj;ای بوده باشد، اما باز هم مطمئناً سبک در صورت&zwnj;بندی شاپیرو (نسبت به نوشته&zwnj;های من) وجودی مستقل&zwnj;تر از آثار دارد. و چون من تفاوت&zwnj;ها را فقط با بیان دوبارۀ موضعم روشن توانم کرد، به خلاصه&zwnj;ترین قدری که بتوانم و با پوزش چنین می&zwnj;کنم.</p>
<p dir="rtl"><strong>پی&zwnj;نوشت:</strong></p>
<p dir="ltr">[1] Subject</p>
<p dir="ltr">[2] System of forms</p>
<p dir="ltr">[3] Langue and Parole</p>
<p dir="ltr">[4] Format</p>
<p dir="rtl">[۵] اشاره به یک مقاله و یک کتاب:</p>
<p dir="ltr">Schapiro, Meyer. "Field and Vehicle in Image Signs." Semiotica 1 (1967): 3.</p>
<p dir="ltr">Schapiro, Meyer. Words and Pictures: On the Literal and the Symbolic in the Illustration of a Text. The Hauge: Mouton, 1973.</p>
<p dir="ltr">[6] Chaucer</p>
<p dir="ltr">[7] Joyce</p>
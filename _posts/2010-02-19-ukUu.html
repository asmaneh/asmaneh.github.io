--- 
title: "تک‌نگاری مجموعۀ شاه نعمت‌الله ولی در ماهان| نگین عیسی‌زاده" 
authors: asmaneh 
types: research 
featured: false
slug: ukUu 
--- 
<p>مدتی پس از ورود اسلام به ایران، گونه&zwnj;بنای مقبره شکل گرفت و رفته&zwnj;رفته در زمرۀ مهم&zwnj;ترین گونه&zwnj;بناها درآمد. سنگ بنای اولیۀ برخی از این بناها، و سپس مجموعه&zwnj;ها، مدفن یکی از مشایخ تصوف بود. این مجموعه&zwnj;ها در اوضاع و احوال متغیر تصوف در ایران با اقبال مردم و صاحبان قدرت و ثروت مواجه شد و گسترش یافت. از عظیم&zwnj;ترین مجموعه&zwnj;هایی که بر مدفن مشایخ صوفیه ساخته شده مجموعۀ شاه نعمت&zwnj;الله ولی در ماهان است. آنچه امروزه با عنوان &laquo;آستانۀ شاه نعمت&zwnj;الله ولی&raquo; در ماهان شناخته می&zwnj;شود مجموعهای است که ساختن آنها تقریباً بلافاصله پس از وفات شاه نعمت&zwnj;الله آغاز شده و در طی شش قرن ادامه یافته است. اولین جزء این مجموعه گنبدخانه&zwnj;ای تیموری بود و پس از آن به تدریج فضاهای دیگری پیرامون این مدفن افزوده شد.&nbsp;</p>
<p>در این تحقیق، نگین عیسی&zwnj;زاده به تک&zwnj;نگاری مجموعۀ شاه نعمت&zwnj;الله ولی در ماهان پرداخته است. او با روش تفسیری&zwnj;ـ تاریخی و بررسی منابع مکتوب و همچنین خود بنا می&zwnj;کوشد تا واقعیت تاریخی مجموعۀ شاه نعمت&zwnj;الله ولی را بشناسد و ابهامات موجود در سیر تحول آن را روشن سازد. با توجه به آنکه در طی زمانی طولانی بخش&zwnj;های متنوعی بر این مجموعه افزوده شده و این مجموعه در طول زمان تغییر کرده است، بازشناسی سیر تحول مجموعه برای شناخت آن ضروری است. او برای شناسایی سیر تحول آستانۀ شاه نعمت&zwnj;الله ولی، تنها به شناسایی اجزای کالبدی و فضاهای مجموعه اکتفا نمی&zwnj;کند و به بازخوانی زندگی در این مجموعه نیز می&zwnj;پردازد.&nbsp;</p>
<p>این تحقیق دارای چهار فصل است. فصل اول به شناخت شاه نعمت&zwnj;الله ولیو خاندان و طریقت او می&zwnj;پردازد. در فصل دوم، شهر ماهان که بستر مکانی مجموعه است، معرفی می&zwnj;شود. در آشنایی با ماهان، ابتدا موقعیت و طبیعت، و سپس پیشینۀ منطقه مورد توجه قرار می&zwnj;گیرد و در نهایت ماهان چنانکه امروز هست معرفی می&zwnj;شود. پس از آگاهی از زمینه&zwnj;های شکل&zwnj;گیری اثر، در فصل سوم، شکل&zwnj;گیری و سیر تحول مجموعه با تشریح، ترسیم، و مستندنگاری کالبد و بازخوانی زندگی جاری در آن مجموعه بررسی می&zwnj;شود؛ و در نهایت بر پایۀ آن تصویری از این فرآیند عرضه می&zwnj;شود. در فصل چهارم نیز کلیاتی که در سراسر تحقیق از مجموعه و همچنین رابطۀ مجموعه و شهر ماهان درک شد، به منزلۀ فصلی مکمل عرضه می&zwnj;شود.&nbsp;</p>
<p>&nbsp;</p>
<p><strong>نگین عیسی&zwnj;زاده. &laquo;تک&zwnj;نگاری مجموعۀ شاه نعمت&zwnj;الله ولی در ماهان&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: مهندس کامبیز حاجی&zwnj;قاسمی. تهران: دانشگاه شهید بهشتی، دانشکدۀ معماری و شهرسازی، بهمن ۱۳۸۸.</strong></p>
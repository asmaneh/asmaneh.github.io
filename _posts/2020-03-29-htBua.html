--- 
title: "کلافگی انسانِ همیشه‌گریزان در دورانِ قرنطینه" 
authors: badri 
types: blog 
tags: خانه,کرونا,قرنطینه 
featured: false
slug: htBua 
excerpt: "در روزهای قرنطینۀ اجباری و یا اختیاری، در روزگار جهان‌گیری کرونا، در ممنوعیت گذراندن وقت در مراکز عمومی، حتی با وجود ارتباطات مجازی، استفادﮤ بیش از حد از خانه عوارض رفتاری و روانی به بار می‌آورد. مسأله این نیست که مراکز عمومی خیلی از خانه بهتر هستند. مسأله گریز دایمی ما از یکی به دیگری است، در عصری که خانه نیز مأوای نهایی و نقطۀ پایانی گریزها نیست، بلکه یکی از مکان‌ها برای مصرف کوتاه‌مدت است که اکنون در آن گیر افتاده‌ایم." 
--- 
<p dir="RTL" style="text-align: justify;">انسان اگرچه امروز می&zwnj;تواند سریع&zwnj;تر از هر زمانی دیگر به محل کار و کسب خود برسد، اما از همان ساعات نخست کار بی&zwnj;تاب است که به خانه بازگردد. تنها کار نیست که برای متوسط انسان امروز تبدیل به شری واجب شده است، دانش&zwnj;آموزان نسبت به مدرسه و دانشجویان نسبت به دانشگاه نیز اغلب همین حس را دارند: تعطیلی&zwnj;ها هرچه بیشتر باشند، بهتر است. دربارﮤ شغل اشکال این است که نیاز به درآمد انسان را &laquo;مجبور&raquo; به کار کردن می&zwnj;کند. برای انسان امروز ارزش کار به ارزش درآمد فروکاسته است، چنان که ارزش تحصیل به ارزش گذراندن دوره و دریافت گواهی آن. اما تمنای گریز فقط از فضای کار و تحصیل به وجود آمده است؟</p>
<p dir="RTL" style="text-align: justify;"><span lang="FA">وزارت کشور فرانسه اعلام کرده است که همزمان با اجرای طرح ممنوعیت خروج از خانه برای مقابله با شیوع بیشتر ویروس کرونا، آمار خشونت خانگی در این کشور بیش از ۳۰ درصد افزایش پیدا کرده است. وزیر خانواده دولت فدرال آلمان هم با توجه به اعمال محدودیت&zwnj;های خروج از خانه به دلیل شیوع ویروس کرونا در این کشور درباره افزایش خشونت&zwnj;های خانگی هشدار داده است. او گفته است: &laquo;از آنجایی که بسیاری افراد در حال حاضر در خانه هستند و اعضای خانواده باید وقت زیادی را در یک فضای محدود بگذرانند، این موضوع می&zwnj;تواند خشونت و درگیری&zwnj;های خانگی را افزایش دهد&raquo;.</span></p>
<p dir="RTL" style="text-align: justify;"><span lang="FA">از ایتالیا و اسپانیا هم خبرهای مشابهی می&zwnj;رسد. در چین نیز پیش از این اعلام شده بود که آمار طلاق در شهر &laquo;شی&zwnj;آن&raquo;، از شهرهای قرنطینه&zwnj;شده چین پس از شیوع ویروس کرونا به اوج رسیده است و دفترهای ثبت طلاق در برخی از آن مناطق از زمان بازگشایی مراکز اداری، شاهد رقم بی&zwnj;سابقه&zwnj;ای از درخواست ثبت طلاق بوده&zwnj;اند. به گفته یکی از مسؤولان این دفاتر &laquo;در نتیجۀ فراگیری کرونا، بسیاری از زوج&zwnj;ها بیش از یک ماه به ناچار در خانه با هم زندگی کرده&zwnj;اند که موجب بالارفتن تنش&zwnj;ها و درگیری&zwnj;های پیشین آن&zwnj;ها شده است&raquo;. گفته می&zwnj;شود وضعیت مشابهی هم در منطقۀ &laquo;یانتا&raquo; در چین رخ داده است و مسؤولان گفته&zwnj;اند که تا یک ماه و نیم نمی&zwnj;توانند هیچ نوبتی برای ثبت طلاق بدهند.</span></p>
<p dir="RTL" style="text-align: justify;"><span lang="FA">آیا اکنون به فهرست مکان&zwnj;هایی که انسان از آن&zwnj;ها گریزان است، باید خانه را نیز اضافه کرد؟</span></p>
<p dir="RTL" style="text-align: justify;"><span lang="FA">هواخوری مردان و زنان آلمانی روی بام&zwnj;ها، نوشیدن چای و قهوه روی بام&zwnj;ها در فرانسه، چادر زدن پشت بام خانه در ایران، شکستن قرنطینه با پوشش کیسۀ زباله در ایتالیا، فرار از خانه با تن&zwnj;پوش دایناسور در اسپانیا و ده&zwnj;ها تصویر ثبت&zwnj;شده در عصر جهان&zwnj;گیری کرونا نشان می&zwnj;دهند که انسان کیفیتی از زندگی را می&zwnj;خواهد که در ارتباط با آسمان و آب و خاک، با میدان دید و میدان عمل وسیع، با هوای تازه و صداهای آشنا معنا می&zwnj;یابد. چرا که به قول مارتین هایگر، فیسلوف آلمانی، &laquo;سکونت برای ایجاد آرامش بین انسان و جهان&raquo; اتفاق می&zwnj;افتد.</span></p>
<p dir="RTL" style="text-align: justify;">ریسک زندگی جمعی در خانه&zwnj;های کوچک و نبود فضاهای خصوصی تفکیک&zwnj;شده در چنین شرایطی بسیار بالاتر است و می&zwnj;تواند نزدیک&zwnj;ترین انسان&zwnj;ها را از یکدیگر دور و دلخور کند؛ این دوری اما راه به جایی نمی&zwnj;برد و باعث تشدید دلخوری در فاصله&zwnj;ای نزدیک می&zwnj;شود.</p>
<p dir="RTL" style="text-align: justify;"><span lang="FA">سکونت و یا مأوا گزیدن که می&zwnj;توان آن را با مصدر فارسی &laquo;مانش&raquo; در فعل ماندن و بُنِ &laquo;مان&raquo; در اسم&zwnj;هایی چون خانمان و آسمان هم&zwnj;معنا دانست، چنان که &laquo;هایدگر&raquo; آن را معرفی می&zwnj;کند، با اقامت در یک مکان متفاوت است. او می&zwnj;گوید: &laquo;آدمیان مدرن به فراموشی دربارﮤ چگونگیِ مأوا گزیدن دچار شده&zwnj;اند. بدین سبب چگونه در خانه بودن و ساختن را نیز به فراموشی می&zwnj;سپارند. اکنون آنان بدون آن که مکان را مأوای خود سازند، تنها در آن حضور دارند.&raquo;</span></p>
<p dir="RTL" style="text-align: justify;"><span lang="FA">البته این توصیف هایدگر را نباید از جنس دشنام&zwnj;های رایج سنت&zwnj;گرایان به عوارض دنیای مدرن برشمرد. به قول &laquo;لئون کرییر&raquo;، معمار اندیشمند لوکزامبورگی، &laquo;سنت و مدرنیته یا سنتی و مدرن مفاهیمی متعارض نیستند: فرهنگ&zwnj;های سنتی (صناعتی) گرایش به تولید محصولاتی برای استفادﮤ درازمدت دارند؛ فرهنگ&zwnj;های مدرنیست (صنعتی) گرایش به تولید محصولاتی برای مصرف کوتاه مدت.&raquo; ناگزیر، اقامت در خانه&zwnj;هایی که در واقع به عنوان کالاهایی برای مصرف کوتاه&zwnj;مدت تولید شده&zwnj;اند، نمی&zwnj;توانند نیاز به &laquo;مانـ&raquo;ـدن و یا مأوا گزیدن برای درازمدت را پاسخ دهند.</span></p>
<p dir="RTL" style="text-align: justify;"><span lang="FA">هایدگر می&zwnj;گوید: &laquo;پل&zwnj;ها، آشیانه&zwnj;های هواپیما، ورزشگاه&zwnj;ها و پست&zwnj;های برق، همگی ساختمان محسوب می&zwnj;شوند، اما مأوا نیستند. ایستگاه&zwnj;های راه&zwnj;آهن و بزرگراه&zwnj;ها، سدها و بازارها ساخته شده&zwnj;اند، اما جایی برای مأوا گزیدن نیستند. ... یک رانندﮤ کامیون، در پشت فرمان ماشینش در بزرگراه، در اقامت&zwnj;گاه خود است، اما او مأوای خود را آنجا نمی&zwnj;سازد. زنان شاغل در کارخانه&zwnj;های ریسندگی، در اقامت&zwnj;گاه خود هستند، اما مأوای خود را در آنجا نمی&zwnj;گزینند. ... این بناها انسان را در خود جای می&zwnj;دهند، انسان در آن&zwnj;ها جای می&zwnj;گیرد، ولی ساکن آن&zwnj;ها نمی&zwnj;شود&raquo;.</span></p>
<p dir="RTL" style="text-align: justify;"><span lang="FA">&nbsp;اکنون خانه نیز به همین سرنوشت دچار شده است؛ خانه&zwnj;هایی که اغلب مالک آن&zwnj;ها نیستیم، خانه&zwnj;هایی که &laquo;فعلا&raquo; در آن&zwnj;ها می&zwnj;گذرانیم تا موقعیتی بهتر بیابیم، خانه&zwnj;هایی که در آن&zwnj;ها از آزادی کافی برخوردار نیستیم اما در عین حال از حریم لازم صوتی و بصری نیز محروم&zwnj;ایم، خانه&zwnj;هایی که نمی&zwnj;توانیم، نمی&zwnj;خواهیم و یا نمی&zwnj;ارزد که در آن&zwnj;ها به &laquo;ساختن&raquo; دست ببریم، مرتبه&zwnj;ای فراتر از اقامت&zwnj;گاه نمی&zwnj;یابند.</span></p>
<p dir="RTL" style="text-align: justify;"><span lang="FA">مقصود هایدگر از ساختن البته چندان پیچیده نیست. به زعم او &laquo;جابه&zwnj;جا کردن میز در اتاق نوعی ساختن است&raquo;. پس ساختن یعنی &laquo;سازمان&zwnj;دهی [مثلا یک میز] در خانه و چگونگی مشارکت افراد در به&zwnj;کارگیری آن&raquo;. واضح است که در مورد این سطح از ساختن نیز در اغلب خانه&zwnj;ها انتخاب چندانی وجود ندارد. برای همین است که این فیلسوف آلمانی می&zwnj;پرسد: &laquo;خانه&zwnj;های کوچک امروزی ... می&zwnj;توانند سرپناهی را فراهم کنند که با پلان خوب، نگهداری آسان، مصالح ارزان و جذاب و بازشوهای متعدد، طراحی و ساخته شوند. اما آیا می&zwnj;توانند مأوایی را درون خود شکل دهند که سکونت را در خود تضمین کند؟&raquo;</span></p>
<p dir="RTL" style="text-align: justify;">در روزهای قرنطینۀ اجباری و یا اختیاری، در روزگار جهان&zwnj;گیری کرونا، در ممنوعیت گذراندن وقت در مراکز تفریحی، سرگرمی، ورزشی، فروم&zwnj;های اجتماعی، حتی با وجود ارتباطات مجازی، استفادﮤ بیش از حد از خانه -به عنوان یک کالا با مصرف کوتاه&zwnj;مدت- عوارض رفتاری و روانی به بار می&zwnj;آورد. مسأله این نیست که مراکز تفریحی، فروم&zwnj;های اجتماعی و یا محل کار خیلی از خانه بهتر هستند. فقط کافی است تصور کنیم از ما بخواهند که چند هفته در محل کار و یا تحصیل، خود را همراه با همکاران و یا دانش&zwnj;آموزان و دانشجویان دیگر در قرنطینه باشیم.</p>
<p dir="RTL" style="text-align: justify;"><span lang="FA">مسأله بهتر بودن یکی از دیگری نیست. مسأله گریز دایمی ما از یکی به دیگری است، در عصری که خانه نیز مأوای نهایی و نقطۀ پایانی گریزها نیست، بلکه یکی از مکان&zwnj;ها برای مصرف کوتاه&zwnj;مدت است که اکنون در آن گیر افتاده&zwnj;ایم.</span></p>
<p style="text-align: justify;">[این نوشته با اندکی تفاوت در خبرگزاری ایرنا منتشر شده است.]</p>
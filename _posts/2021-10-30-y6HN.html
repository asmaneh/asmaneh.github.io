--- 
title: "بهو در واژگان معماری سده‌های سوم و چهارم میان‌رودان" 
authors: mahmoodian_new 
types: bap 
categories: articles 
tags: بهو,میان رودان,بین النهرین,عباسیان,معماری عباسیان,ایوان,کاخ های عباسیان,باغ های عباسیان,سده سوم قمری,سده چهارم قمری 
featured: false
slug: y6HN 
--- 
<p style="text-align: justify;">یکی از دشواری&zwnj;های کار با متون درجۀ اول به عنوانِ منبعی برای تاریخ معماری داشتنِ درکی درست از واژگان معماری&zwnj; است که در این متون به کار رفته. این دشواری به خصوص در کار با متونی که در سده&zwnj;های نخست پس از اسلام نوشته شده&zwnj;اند و در نتیجه با ما فاصلۀ تاریخی نسبتاً زیادی دارند بیشتر دیده می&zwnj;شوند؛ چرا که معنای برخی واژگان در طول تاریخ تغییر کرده است. بی&zwnj;دقتی در مفهومِ واژگانِ تخصصی که در این متون به کار رفته است باعث نادیده گرفتنِ اطلاعاتی ارزشمند در این متون یا تعبیرِ اشتباه آنها می&zwnj;شود. نمونه چنین مشکلی را می&zwnj;توان در رابطه با واژه عربی بهو دید. در حالیکه برخی محققان بهو را مختص به واژگانِ معماری غرب جهان اسلام دانسته&zwnj;اند، محققان دیگری که در متون شرقِ جهان اسلام با این واژه رو به رو شده&zwnj;اند غالباً آن را به عنوان اشتباه نوشتاری در این متون تعبیر کرده&zwnj;اند. این مقاله با جمع&zwnj;آوری شواهد متن و باستان&zwnj;شناسی موجود نشان می&zwnj;دهد که واژه بهو در زبانِ معماریِ میان&zwnj;رودان سدۀ سوم و چهارم ق. برای اشاره به یک ساختار معماری با ويژگی&zwnj;های کالبدی و کارکردی&zwnj; مشخص به کار رفته است. شواهد موجود نشان می&zwnj;دهد بهوْ ساختاری ایوان&zwnj;مانند بود که به یک حیاط یا باغ می&zwnj;شد و میان دو ایوان کوچک&zwnj;تر قرار می&zwnj;گرفت. در متونِ این دوره بهو همواره به عنوان فضایی ارجمند و پرتزیین توصیف شده است که عموماً تخت خلیفه یا صاحبِ کاخ در آن قرار می&zwnj;گرفت.&nbsp;</p>
<p style="text-align: justify;">بررسی معنای واژۀ بهو در میان&zwnj;رودان دوره عباسی نشان می&zwnj;دهد این نظریۀ رایج که تختگاه در کاخ&zwnj;های عباسی در میانۀ فضای صلیبی&zwnj;شکل قرار گرفته بود، و نظریۀ وجود سلسه&zwnj;مراتب از فضای باز (حیاط و باغ) به فضای بسته در این کاخ&zwnj;ها، نیاز به تجدیدنظر دارد.</p>
<p>&nbsp;</p>
<p dir="ltr" style="text-align: left;">Safa Mahmoudian. "Bahw in the Architectural Vocabulary of Third/Ninth and Fourth/Tenth Century Mesopotamia." in <em>Wiener Zeitschrift f&uuml;r die Kunde des Morgenlandes,</em> Vol. 111 (2021)</p>
<p>&nbsp;</p>
<p style="text-align: right;">- مشاهدهٔ فهرست مقالات در این شماره:</p>
<p dir="ltr" style="text-align: left;"><a href="https://orientalistik.univie.ac.at/fileadmin/user_upload/i_orientalistik/Zeitschriften/_003_Inhaltsverzeichnis_WZKM_111.pdf" target="_blank" rel="noopener">https://orientalistik.univie.ac.at/fileadmin/user_upload/i_orientalistik/Zeitschriften/_003_Inhaltsverzeichnis_WZKM_111.pdf</a></p>
--- 
title: "مرور کتاب: هنر‌ها و صنایع اسلامی: گلچینی از منابع" 
authors: kavusi 
types: blog 
tags: کتاب,مرور کتاب,هنر‌ها و صنایع اسلامی,هنر اسلامی,تاریخ هنر,تاریخ هنر اسلامی,آسمانه,والی‌الله کاووسی,تاریخ معماری,مطالعات معماری ایران,مارکوس میلرایت 
featured: false
featureImg: "/assets/img/posts/xhq4g.jpg" 
slug: xhq4g 
gallery: 
- image_path: "/assets/img/posts/xhq4g.jpg" 
  title: "مرور کتاب: هنر‌ها و صنایع اسلامی: گلچینی از منابع" 
 
excerpt: "کتاب هنرها و صنایع اسلامی گلچین مختصری است از متن­‌های پراکنده که بر وجوه مختلف صنایع کهن اسلامی پرتو می­‌افکند. این کتابِ ۲۶۰ صفحه‌­ای هشت فصل و ۲۹ گفتار دارد. " 
--- 
<p dir="ltr"><strong>Islamic Arts and Crafts: An Anthology of Sources</strong></p>
<p><strong style="box-sizing: border-box; outline: none; --tw-border-spacing-x: 0; --tw-border-spacing-y: 0; --tw-translate-x: 0; --tw-translate-y: 0; --tw-rotate: 0; --tw-skew-x: 0; --tw-skew-y: 0; --tw-scale-x: 1; --tw-scale-y: 1; --tw-scroll-snap-strictness: proximity; --tw-ring-offset-width: 0px; --tw-ring-offset-color: #fff; --tw-ring-color: rgb(59 130 246 / 0.5); --tw-ring-offset-shadow: 0 0 #0000; --tw-ring-shadow: 0 0 #0000; --tw-shadow: 0 0 #0000; --tw-shadow-colored: 0 0 #0000; color: #222222; font-family: BBCNassim, Arial, tahoma; font-size: 20px; background-color: #f0f0f0;">&nbsp;</strong></p>
<p style="text-align: left;">Marcus Milwright</p>
<p dir="ltr" style="text-align: left;">&nbsp;</p>
<p style="text-align: left;">&nbsp;Edinburgh University Press, Feb 1, 2017</p>
<p dir="ltr" style="text-align: left;">&nbsp;</p>
<p style="text-align: left;">260 pages, illustrated</p>
<p dir="ltr" style="text-align: left;">&nbsp;</p>
<p style="text-align: left;">ISBN-13: 978-1474409193</p>
<p dir="ltr" style="text-align: left;">&nbsp;</p>
<p style="text-align: left;">ISBN-10: 1474409199</p>
<p style="text-align: left;">&nbsp;</p>
<div>
<div>
<p style="text-align: justify;">کتاب&nbsp;هنرها و صنایع اسلامی&nbsp;گلچین مختصری است از متن&shy;&zwnj;های پراکنده که بر وجوه مختلف صنایع کهن اسلامی پرتو می&shy;&zwnj;افکند. این کتابِ ۲۶۰ صفحه&zwnj;&shy;ای هشت فصل و ۲۹ گفتار دارد. مؤلف پس از فهرست&shy;&zwnj;های مقدماتی، شامل مطالب و تصاویر و صاحبان آثار، در یادداشتی کوتاه به شیوۀ آوانویسی کتاب می&zwnj;&shy;پردازد و پس از مقدمه&zwnj;&shy;ای دراز در شرح بنیان&zwnj;&shy;های فکری و پژوهشی کار، به بدنۀ اصلی کتاب گام می&zwnj;&shy;نهد که همانا گردآوری پاره&shy;&zwnj;های منتخب منابع دیگر دربارۀ هر یک از جهات نظری یا فنی یا کارکردی صناعات اسلامی است. در فصل نخست می&shy;&zwnj;کوشد برخی بنیان&zwnj;&shy;های نظری صنایع اسلامی را از دل قرآن و احادیث معصومین، یا از منابع کلاسیک تمدن اسلامی، از جمله آثار ابن&shy;&zwnj;خلدون، جاحظ، مقریزی، و شیبانی استخراج کند. در فصل دوم زوایای انسانی و اجتماعی کار و صناعت را در حیات روزانه و نهادهای جمعی اهل حِرَف از لابه&shy;&zwnj;لای سرگذشت&zwnj;&shy;نامه&zwnj;&shy;ها و رقم&shy;&zwnj;های صنعتگران بر اشیاءِ بازمانده می&zwnj;&shy;جوید. فصل سوم به مواد و مصالح خام معدنی و گیاهی و حیوانی، و در آخر وصف شهرهای اسلامی اختصاص دارد. در فصل چهارم به مواد معدنی همچون مس و آهن و طلا، و نیز گِل و شیشه، و در فصل پنجم به مواد زنده&shy;&zwnj;ای چون چوب و چرم و پشم می&zwnj;&shy;پردازد. موضوع فصل ششم خوشنویسی و نقاشی اسلامی و زمینه&shy;&zwnj;های اجرای این هنرها بر پاپیروس و کاغذ است و موضوع فصل هفتم معماری و برخی فنون وابسته به آن. در فصل هشتم هم از زایدات و بازیافت مواد، و تحولات صنایع اسلامی در برابر بازارهای رقابتی سخن رفته است. واژه&shy;&zwnj;نامه&shy;&zwnj;های اصطلاحات و پیشه&shy;&zwnj;ها، کتاب&shy;نامه، و نمایۀ موضوعی پایان&zwnj;&shy;بخش مطالب کتاب است.&nbsp;</p>
<br />
<p style="text-align: justify;">کتابْ راهنمای مختصر و مناسبی برای آشنایی با برخی منابع و ابعاد کمترشناختۀ صنایع اسلامی است. گسترۀ نگاه مؤلف به برخی زوایای پنهان صنایع اسلامی، همچون جایگاه شهرهای اسلامی؛ تعاملات و تنگناهای بازار این صنایع؛ حیات اجتماعی و حرف&zwnj;ه&shy;ای صنعتگران؛ راهکارهای آنان در مواجهه با دشوار&zwnj;&zwnj;&zwnj;ی&zwnj;&shy;های صنعت دستی، از جمله شعرخوانی و آواسرایی؛ و پرداختن به مسائل زیست&zwnj;&shy;محیطی این صنایع از گذشته تا امروز، هر چند بسیار کوتاه و گذرا بوده، می&zwnj;تواند زمینه&zwnj;&shy;ساز ایده&shy;&zwnj;های پژوهشی تازه و انجام تحقیقات عمیق&shy;&zwnj;تر در هر یک از این موارد باشد.</p>
<br />
<p style="text-align: justify;">رویکرد مؤلف در پرداختن به وجوه کمترشناختۀ صناعات اسلامی، همچون بنیان&zwnj;&shy;های دینی، منبع&shy;&zwnj;شناسی، کارکردها و منظرهای انسانی و مردم&zwnj;&shy;شناسانه، موقعیت&zwnj;&shy;های جغرافیایی، مواد خام معدنی و گیاهی و حیوانی، دسته&shy;&zwnj;بندی صنایع اسلامی بر اساس مادۀ خام آنها (فلز، گِل، چوب، شیشه، پشم و پارچه، چرم)، اوضاع تجاری و اقتصادی این صنایع در جهان پیشامدرن و معاصر، و مواد دورریز و بازیافتی در صنایع اسلامی نوآورانه و ابتکاری است. همچنین شرح روش کار، طرح پرسش از ضرورت این تحقیق، واژه&zwnj;&shy;شناسی و تعاریف اولیه از چیستی صنایع اسلامی، و ضوابط فصل&zwnj;&shy;بندی کتاب نشان از پایبندی به قواعد پژوهشی دارد. اما نقطۀ ضعف کار دایرۀ گستردۀ موضوع تحقیق است که دوره&shy;ای دراز (سدۀ دوم هجری تا کنون) از تولید و کاربرد صنایع اسلامی را در سرتاسر جهان اسلام در بر می&shy;&zwnj;گیرد، و امکان تعمّق در موضوع مطالعه را از میان می&zwnj;&shy;برد و ارزش علمی کار را در سطح نگاه گذرا نگه می&shy;&zwnj;دارد. در مجموع حجم کار و عمق تحلیلی مطالب با ادعای عنوان کتاب، حتی اگر آن را در حد منتخب و گلچین در نظر بگیریم، هم&shy;سنگ نیست.&nbsp;&nbsp; &nbsp;&nbsp;&nbsp;</p>
<br />
<p style="text-align: justify;">چنان&shy;که از نام کتاب پیداست، هدف کتاب گردآوری گزیدۀ متون مرتبط با صنایع اسلامی از منابع مختلف است، با این حال معیارهای گزینش منابع چندان مشخص نیست و مؤلف طیف وسیعی از منابع کهن و پژوهش&shy;&zwnj;های جدید و تاریخ&shy;&zwnj;نامه&zwnj;&shy;ها و سفرنامه&shy;&zwnj;ها را به زبان&shy;&zwnj;های&nbsp; مختلف وارد موضوع کرده، اما همچنان انبوهی از منابع را نادیده گذاشته است. بدین لحاظ، محتوا و کاربرد کتاب در حد همان گزیدۀ منابع، که گاه اهمیت&zwnj;شان از منابع نادیده کمتر است، باقی می&zwnj;&shy;ماند. واژه&shy;&zwnj;نامه&zwnj;&shy;ها و فهرست&shy;&zwnj;های کتاب نسبتاً غنی و کارآمد است. مؤلف علاوه بر فهرست منابع تصاویر و پاره&zwnj;&shy;های متون، دو واژه&shy;&zwnj;نامۀ کارآمد به کتاب افزوده که یکی در شرح واژگان عربی و فارسی مرتبط با صنایع اسلامی، و دیگری معادل&shy;&zwnj;های عربی و فارسی نام انگلیسی صنایع و پیشه&shy;&zwnj;هاست که به&shy;&zwnj;ویژه برای مترجمان بسیار مفید است.&nbsp;&nbsp;&nbsp;</p>
<br />
<p style="text-align: justify;">نثر انگلیسی کتاب پاکیزه و استوار است و به&zwnj;&shy;خصوص برای خوانندۀ فارسی&zwnj;&shy;زبان نسبتاً ساده و فهمیدنی است. نویسنده در آوانویسی واژگان عربی و فارسی، که در متن کتاب بسیارند، دقت کامل کرده و از منبع معتبری چونEncyclopedia of Islam &nbsp;الگو گرفته است. کار پرارزش او شرح قواعد معادل&zwnj;&shy;گزینی برای آوانویسی حروف الفبای عربی/فارسی است. می&zwnj;&shy;شود این کتاب منبع زبان&zwnj;&shy;آموزی تخصصی دانشجویان و پژوهشگران هنر اسلامی باشد. &nbsp;&nbsp;</p>
<br />
<p style="text-align: justify;">فصل&shy;&zwnj;بندی کلی کتاب مجموعاً منطقی و منسجم است، اما در برخی موارد به گسیختگی مطالب انجامیده است؛ از جمله آوردن گفتارِ &laquo;وصف شهرها&raquo; در فصل &laquo;مواد خام&raquo; که می&zwnj;&shy;شد به فصل ملاحظات اقتصادی منتقل شود. یا در فصل &laquo;وجوه انسانی و مردمی&raquo;&nbsp; می&zwnj;&shy;شد گفتار جزئی&zwnj;&shy;تری چون &laquo;آیین&shy;&zwnj;ها و آوازها و اشعار&raquo; را به بعد از عنوان کلی&zwnj;&shy;تر &laquo;زندگی صنعتگران و هنرمندان&raquo; انتقال داد.&nbsp;</p>
<br />
<p style="text-align: justify;"><strong>دربارۀ نویسنده</strong></p>
<br />
<p style="text-align: justify;">مارکوس میل&shy;رایت، استاد تاریخ هنر و معماری اسلامی، درجۀ کارشناسی ارشدش را از دانشگاه ادینبرا، در اسکاتلند، و دکتری&shy;اش را در سال ۱۹۹۹ از دانشگاه آکسفورد گرفته و از سال ۲۰۰۲ استاد هنر و باستان&shy;شناسی اسلامی دپارتمان تاریخ هنر دانشگاه ویکتوریا، در استان بریتیش کلمبیای کاناداست. او جدا از هنر و معماری اسلامی، به صنایع کهن اسلامی و تعاملات فرهنگی دوره&shy;&zwnj;های پیشامدرن منطقۀ خاورمیانه علاقه&zwnj;&shy;مند است. به جز کتاب حاضر، دو کتاب</p>
<br />
<p dir="ltr" style="text-align: left;">&nbsp;An Introduction to Islamic Archaeology</p>
<br />
<p dir="ltr" style="text-align: left;">The Fortress of the Raven: Karak in the Middle Islamic Period (1100-1600),</p>
<br />
<p style="text-align: justify;">مقالات متعدد در نشریات معتبری چون مقرنس (Muqarnas) و لِوانت (Levant)، و نوشتن فصل&shy;&zwnj;هایی از تاریخ اسلام کمبریج و چند مدخل در ویراستۀ سوم دایرةالمعارف اسلام (Encyclopaedia of Islam) حاصل تلاش&zwnj;&shy;های تحقیقی اوست.مارکوس میل&shy;رایت علاوه بر انگلستان و کانادا، در اردن و سوریه و ایران هم زندگی و کار کرده است.</p>
<br />
<p style="text-align: justify;">&nbsp;</p>
</div>
</div>
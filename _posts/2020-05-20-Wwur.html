--- 
title: "بخشی از مقدمۀ کتاب «درآمدی کوتاه بر معماری»ِ، نوشتۀ اندرو بلنتاین" 
authors: zamiri 
types: blog 
post_id: "614df14834663052680001c6" 
featured: false
slug: Wwur 
--- 
<p style="text-align: justify;"><span style="font-size: 12pt;">*این مطلب ترجمۀ بخشی از مقدمۀ کتاب &laquo;درآمدی کوتاه بر معماری&raquo;ِ، نوشتۀ اندرو بلنتاین (Andrew Ballantyne) است.</span></p>
<p style="text-align: justify;"><span style="font-size: 12pt;">برای شناخت آنچه در گذشته&zwnj;های دور رخ داده، بناها بخش مهمی از شواهد موجود هستند؛ بلکه حتی در مورد آنچه اکنون نیز برایمان واقعاً اهمیت دارد، به ما اطلاعات زیادی می&zwnj;دهند. برای مثال اگر ما، به عنوان یک جامعه، اجازه دهیم بزرگراه&zwnj;ها از وسط فضاهای سبز حومه شهر بگذرند، نشان&zwnj;دهنده این است که فضاهای سبز حومه شهر در نزد ما اهمیت کمتری نسبت به راحت سفر کردن دارد. ممکن است ما، به&zwnj;صورت فردی، تصمیمات متفاوتی بگیریم؛ اما در قالب یک جامعه، بناهایی که ما را احاطه کرده&zwnj;اند، حاصل جریان&zwnj;ها&zwnj; و نقاط تمرکز گردش&zwnj;های مالی و برآمده از فرایندهای سیاسی&zwnj; تصمیم&zwnj;گیرنده هستند. به&zwnj;صورت فردی، اکثر ما، درمجموع اثر بسیار کوچکی در شکل دادن به محیط مصنوع می&shy;توانیم داشته باشیم. اگرچه در برخی شرایط، تمرکز ثروت و قدرت برای برخی افراد این امکان را فراهم کرده که [به تنهایی] تغییرات بزرگی ایجاد کنند. در مورد آگوستوس، پادشاه روم گفته&zwnj;اند زمانی&zwnj;که به روم آمد، بناهای آنجا آجری بودند، اما زمانی که آنجا را ترک کرد، بناها از سنگ مرمر بودند. اوزیماندیاس (رامسس دوم) هم ظاهراً دستور ساخت آثار باشکوه و بزرگی داده بود. بناها می&zwnj;توانند زیبا و الهام&zwnj;بخش باشند؛ اما زمانی که ساخته می&zwnj;شوند (و از تصور صِرف فراتر می&zwnj;روند)، علاوه بر وجه زیبایی&zwnj;شناسی، همیشه یک وجه سیاسی و اقتصادی نیز پیدا می&zwnj;کنند. البته وجوه دیگری نیز وجود دارد، مانند وجه فنی آن. آیا این بنا برپا خواهد ایستاد؟ از نفوذ باران جلوگیری خواهد کرد؟ آیا می&zwnj;تواند گرم نگه دارد؟ زیاد گرم نخواهد شد؟ آیا می&zwnj;توانم از آن به عنوان مکان دلخواهم برای زندگی استفاده کنم؟ آیا من دوست دارم از آن دسته آدم&zwnj;هایی باشم که در چنین مکانی زندگی می&zwnj;کنند؟</span></p>
<p style="text-align: justify;"><span style="font-size: 12pt;">با در نظر گرفتن این که یک بنا تمامی این وجوه را دارد، اگر بخواهیم درباره معماری بنویسیم ناگزیر یکی از این موارد در مرکز توجه قرار می&shy;گیرد. بررسی تاریخ فنون ساخت&zwnj;وساز یک حالت ممکن است. در این صورت این تاریخ روایتی از پیشرفت خواهد بود؛ از این که چگونه شیوه&zwnj;های فنیِ پیچیده&zwnj;تر ساخت&zwnj;وساز جایگزین شیوه&zwnj;های قدیمی&zwnj;تر شده&zwnj;اند. در این نوع از روایت پیشرفت&zwnj;های شگرف، مانند ابداع سیمان و طاق، جای ویژه&shy;ای خواهد داشت و مدل&zwnj;های جدیدی از ساختمان&zwnj;سازی که با این ابداعات ممکن شده&shy;اند نشان داده می&zwnj;شوند. آنچه با این نوع روایت از دست می&zwnj;دهیم، این است که احتمالاً در هر برهه&shy;ای از زمان، تعداد کمی از بناها با فنون پیشرفته ساخته می&zwnj;شوند. بیشتر بناها کاملاً عادی&zwnj;اند و این &zwnj;طور نیست که لحظه&zwnj;ای که پیشرفت جدیدی حاصل شود، این بناها فرو بریزند یا بی&zwnj;فایده &zwnj;شوند&zwj;&zwj;&zwj;. درست همان&zwnj;طور که در اروپا بسیاری از مردم در خانه&zwnj;هایی زندگی می&zwnj;کنند که متعلق به صد سال پیش یا قبل&zwnj;تر است؛ یا مثلا ساختمان&zwnj;های طا&zwnj;ق&zwnj;دارِ روم باستان که ما اکنون به&zwnj;طور خاص رومی&zwnj;ها را با آن&zwnj;ها&zwnj; به یاد می&zwnj;آوریم، بناهایی نبودند که بخش اعظم کالبد شهر را ساخته باشند و در واقع تقریباً&zwnj; تمام ساختمان&zwnj;های مشهور رومی، تاریخشان به دوره&zwnj;های خیلی متأخرترِ امپراطوری روم برمی&zwnj;گردد، بنابراین آن&zwnj;ها برای اکثر رومی&zwnj;ها ناشناخته بودند. از همه جالب&zwnj;تر اینکه این بناها برای تنها نویسنده معماریِ رومی که نوشته&zwnj;هایش برای ما شناخته شده است، یعنی ویترویوس، نیز ناشناخته بوده&zwnj;اند؛ او پیشتر از این&zwnj;ها زندگی می&zwnj;کرده است.</span></p>
<p style="text-align: justify;"><span style="font-size: 12pt;">البته می&zwnj;توان موضوعات فنی را در نظر نگرفت یا آن&zwnj;ها را به پس&shy;زمینۀ بحث مؤکول کرد. در این صورت، تاریخ معماری روایتی می&shy;شود از سبک&zwnj;های متفاوت ساختمان، این که چه&zwnj;طور با گذشت زمان، به&zwnj;تدریج مجموعه&zwnj;ای از شکل&zwnj;ها به مجموعه&zwnj;ای دیگر تبدیل شدند. اینگونه از تاریخ&zwnj;نگاری باعث می&shy;شود که به نظر آید در صورت&zwnj;های معمارانه تمایلی برای گسترش و تکامل وجود دارد. سنت&zwnj;ها پیشرفت می&zwnj;کنند و معماران مدام امکانات جدید را به کار می&zwnj;گیرند، امکاناتی که پاره&zwnj;ای از آنها نماد پیشرفت به حساب می&zwnj;آیند و دیگرانی پیش از آنکه آن را اصلاح و تکمیل کنند، از آن&zwnj;ها نمونه&zwnj;برداری می&zwnj;کنند. این رویکرد می&zwnj;تواند به مشغول شدن [بیش از حد] به تحلیل&zwnj;های سبکی بینجامد و از این وجه واقعیت غفلت شود که در ساختن بنا معمولاً دلایلی منطقی و عملی وجود دارد. همچنین می&zwnj;تواند به کنار گذاشتن مباحث اقتصادی و اجتماعی نیز منجر شود، در&zwnj;حالی&zwnj;که این مباحث نه فقط جذابند، که در برخی مواقع قطعاً مهم&zwnj;ترین جنبه&zwnj;های یک بنا محسوب میشوند. در اینجا واقعیت پیچیده&zwnj;ای نیز وجود دارد، این&zwnj;که مسائل از نزدیک با آنچه از دور به نظر می&zwnj;رسد، متفاوتند. آنچه یک تغییر تدریجی و آرام در طول قرن&zwnj;ها به نظر می&zwnj;رسد، شاید در زمان خود، چندان فرایند آرام و بی&shy;سروصدایی نبوده است. چرا که همیشه تغییر روش انجام کارها برای افراد، سخت است و آنچه معمولا با غلبه یافتن تفکری جدید پیش می&zwnj;آید این است که یک نسل، سالخورده و از کار افتاده می&zwnj;شوند و جوانانی که با تفکر&zwnj; جدید آشنا هستند، عنان کار را به دست می&zwnj;گیرند. به این ترتیب تشخیص این&zwnj;که آیا این تغییر، تدریجی بوده یا ناگهانی ممکن است کاملاً به این ربط داشته باشد که ما چه قدر از آن رویداد فاصله داریم. زمانی که به یک تراژدی زیادی نزدیک شویم، ممکن است به نظر خنده&zwnj;دار بیاید.</span></p>
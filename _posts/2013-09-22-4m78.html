--- 
title: "تحلیل نقش تکیه‌ها و ماهیت آنها در تهران دورۀ قاجاریان| عماد سودیان طهرانی" 
authors: asmaneh 
types: research 
featured: false
slug: 4m78 
--- 
<p>دربارۀ اصل و ریشۀ کلمۀ &laquo;تکیه&raquo; بین صاحب&zwnj;نظران اختلاف است؛ اما بررسی تاریخ اجتماعی ایران&nbsp; نشان می&zwnj;دهد که تکیه تا قبل از صفویان مکانی مربوط به صوفیان بوده است. درروزگار صفویان، و به دنبال احیا و گسترش تعزیه&zwnj;خوانی و نیز ایجاد محدودیت برای صوفیان، تکیه به مکانی برای برگزاری شبیه&zwnj;خوانی تبدیل شد. در دورۀ قاجاریه، با انتخاب تهران به پایتختی و سپس ملقب شدن تهران ناصری به دارالخلافه، حامیان و بانیان از طبقات مختلف اجتماع مجموعه&zwnj;ها و فضاهای شهری مختلفی را تحت عنوان &laquo;تکیه&raquo; بنا نهادند. اهمیت تکیه به منزلۀ یکی از فضاهای شهری که مکان وقوع در بزرگترین رویداد اجتماعی آن روزگار (عزاداری محرم و صفر) بود به حدی رسید که ناصر&zwnj;الدین&zwnj;شاه بزرگ&zwnj;ترین تکیۀ ایران، تکیۀ دولت، را در کنار ارگ سلطنتی خود ساخت. در پایان سلطنت ناصرالدین&zwnj;شاه، بیش از نود تکیه به صورت&zwnj;ها و اندازه&zwnj;های گوناگون در محله&zwnj;های تهران وجود داشت.&nbsp;&nbsp;</p>
<p>عماد سودیان طهرانی در این تحقیق در پی شناخت مفهوم تکیه در دوران قاجاریه در دارالخلافۀ ناصری است. به این منظور، می&zwnj;کوشد ماهیت تکیه&zwnj;های تهران در دورۀ قاجاریه به منزلۀ فضای شهری و زندگی جاری در آنها و نیز چگونگی طراحی و شکل&zwnj;گیری کالبد تکیه را دریابد.&nbsp;</p>
<p>این رساله چهار فصل دارد. در فصل اول، مقدمۀ تحقیق، پیشینۀ تکایای ایران تا قبل از دورۀ قاجاریه و انواع تکیه&zwnj;ها در شهرهای ایران، بهجز تهران، و پیشینۀ تغزیه و آرا و نظرات مختلف دربارۀ تغزیه بررسی شده است. محقق در فصل دوم به تاریخچۀ پیدایش تکایا در محله&zwnj;های مختلف دارالخلافه و زندگی جاری در آنها می&zwnj;پردازد. در فصل سوم، موقعیت و نقش تکیه&zwnj;ها در تهران قاجاری؛ و در فصل آخر، حامیان و بانیان تکایا و طرز ادارۀ تکایا و نقش دولت و روحانیت در آنها بررسی می&zwnj;کند.&nbsp; در پایان، روایتی از ماهیت تکیه&zwnj;های تهران و نسبت آن با زندگی مردم و جایگاه آن در باورهای اهالی شهر به&zwnj;دست می&zwnj;دهد.</p>
<p>&nbsp;</p>
<p><strong>عماد سودیان طهرانی. &laquo;تحلیل نقش تکیه&zwnj;ها و ماهیت آنها در طهران دورۀ قاجار&raquo;. پایان&zwnj;نامۀ کارشناسی ارشد مطالعات معماری ایران. استاد راهنما: دکتر زهرا اهری. تهران: دانشگاه شهید بهشتی، شهریور ۱۳۹۲.</strong></p>
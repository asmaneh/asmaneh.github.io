--- 
title: "چند یادداشت از تاریخ هنر گامبریچ دربارۀ «نوآوری» - ۳" 
authors: shabnam_jafari 
types: blog 
tags: تاریخ هنر,تاریخ هنر گامریچ,نوآوری,خلاقیت,شبنم حاجی‌جعفری,آسمانه,تاریخ معماری,مطالعات معماری ایران 
featured: false
featureImg: "/assets/img/posts/vyMNv.jpg" 
slug: vyMNv 
gallery: 
- image_path: "/assets/img/posts/vyMNv.jpg" 
  title: "چند یادداشت از تاریخ هنر گامبریچ دربارۀ «نوآوری» - ۳" 
- image_path: "/assets/img/posts/vyMNv-1.jpg" 
  title: "تصویر ۲۲۷، ص۳۴۵. آلبرشت آلتدورفر، منظره" 
- image_path: "/assets/img/posts/vyMNv-2.jpg" 
  title: "تصویر ۷۲، ص۱۰۲. نقاشی منظره، قرن اول میلادی. نقاشی دیواری، ویلا آلبانی، رم" 
 
excerpt: "[در دورۀ متأخر قرن شانزدهم] هنرمندان کشورهای شمالی، یعنی آلمان و هلند و انگلستان، نسبت به همتایانشان در ایتالیا و اسپانیا با بحرانی بسیار واقعی‌تر روبرو بودند. زیرا برای هنرمندان جنوبی {ایتالیا و اسپانیا} صرفاً این مسئله وجود داشت که چگونه {بعد از نسلی از نوابغ} بتوانند آثاری بدیع و شورانگیز بیافرینند. در شمال هنرمندان با این سؤال روبرو شدند که نقاشی اصلاً می‌تواند و باید ادامه یابد یا نه." 
--- 
<div>
<div>
<p style="text-align: justify;">[۶] &laquo;[در دورۀ متأخر قرن شانزدهم] هنرمندان کشورهای شمالی، یعنی آلمان و هلند و انگلستان، نسبت به همتایانشان در ایتالیا و اسپانیا با بحرانی بسیار واقعی&zwnj;تر روبرو بودند. زیرا برای هنرمندان جنوبی {ایتالیا و اسپانیا} صرفاً این مسئله وجود داشت که چگونه {بعد از نسلی از نوابغ} بتوانند آثاری بدیع و شورانگیز بیافرینند. در شمال هنرمندان با این سؤال روبرو شدند که نقاشی اصلاً می&zwnj;تواند و باید ادامه یابد یا نه. محرک اصلی این بحران بزرگ &rsquo;جنبش اصلاح دین&lsquo; بود. بسیاری از پروتستان&zwnj;ها به تابلوها و تندیس&zwnj;های قدیسین در کلیسا&zwnj;ها اعتراض کردند زیرا آنها را نمادی از بت&zwnj;پرستی کلیسای پاپی می&zwnj;دانستند. در نتیجه نقاشان مناطق پروتستان بزرگ&zwnj;ترین منبع درآمد خود یعنی نقاشی تابلوهای تزئين محراب&zwnj;ها را از دست دادند.کالوینیست&zwnj;های تندرو حتی به انواع دیگر تجملات همچون تزئینات پرزرق و برق عمارت&zwnj;ها و حتی ساختمان&zwnj;هایی که چنین تزئيناتی به طور بالقوه می&zwnj;توانست در آنها به وجود آید زبان اعتراض گشودند. زیرا دیوارنگاری&zwnj;های وسیع به طوری که اشراف ایتالیایی برای قصرخود سفارش می&zwnj;دادند مناسب هر فضا و سبک معماری نبود. آنچه به عنوان منبع پایدار درآمد برای هنرمندان باقی&zwnj;می&zwnj;ماند تذهیب کتاب و نقاشی پرتره بود و هیچ هنرمندی اطمینان نداشت که با چنین منبع درآمدی بتواند زندگی خود را اداره کند.&raquo; (ص۳۶۳)</p>
<p style="text-align: justify;">&laquo;تنها یک کشور در اروپا وجود داشت که هنر توانست در آن تمام و کمال از بحران جنبش اصلاح دین جان سالم به در برد و آن هلند بود. در این کشور نقاشی که از دیرباز شکوفایی یافته بود، هنرمندان راه برون&zwnj;رفتی از این مخمصه را پیدا کردند: به جای آنکه توجه و اهتمام خود را به کشیدن پرتره&zwnj;ها منحصر کنند کوشیدند در انواع نقش&zwnj;مایه&zwnj;هایی که از اعترضات کلیسای پروتستان مصون مانده بود کسب مهارت و تخصص کنند. نقاشان هلندی از دوران اولیۀ کار وان&zwnj;آیک به عنوان استادان مسلم بازنمایی طبیعت شناخته شده بودند. درست است که ایتالیایی&zwnj;ها در بازنمایی حالت زیبای پیکر انسان خود را یکه&zwnj;تاز میدان هنر می&zwnj;پنداشتند، [...] این واقعیت را می&zwnj;پذیرفتند که فلاندری&zwnj;ها در دقت و حوصله&zwnj;ای که از تصویرپردازی یک گل، یک درخت، یک گله گوسفند و جز اینها از خود نشان می&zwnj;دادند می&zwnj;توانستند گوی سبقت را از آنان بربایند. بنابراین کاملاً طبیعی بود که هنرمندان شمالی که دیگر تقاضایی برای کارشان در زمینۀ نقاشی تابلوهای تزئين محراب و دیگر نقاشی&zwnj;های مذهبی وجود نداشت بکوشند که بازاری برای تخصص&zwnj;های شناخته&zwnj;شدۀ خود بیابند و تابلوهایی را نقاشی کنند که هدف اصلی آنها نشان دادن مهارت فوق&zwnj;العادۀ ایشان در بازنمایی جلوۀ نمایان اشیا بود. [...] حال هنگامی که گسترۀ نقاشی تنگ&zwnj;تر شده بود نقاشان گام&zwnj;های بیشتری در راستای تخصص برداشتند. آنان کوشیدند که سنت&zwnj;های هنر شمالی را که پیشینه&zwnj;هاش به زمان نقوش تفننی بر حاشیۀ کتاب&zwnj;های خطی قرون وسطی بازمی&zwnj;گشت بپرورانند و به صحنه&zwnj;هایی از زندگی حقیقی روی کنند. تابلوهایی که نقاشان در آنها آگاهانه سنخ یا نوع خاصی از مضامین به ویژه صحنه&zwnj;هایی از زندگی روزمره را می&zwnj;پروراندند بعدها به عنوان &rsquo;نقاشی صحنه&zwnj;های روزمره&lsquo; شناخته شدند.&raquo; (ص۳۷۰- ۳۷۱)</p>
<p style="text-align: justify;">[می&zwnj;بینیم که یکی از مهم&zwnj;ترین عواملی که موجب شد هنر از مضامین مذهبی خالی شود و به سمت زندگی روزمره کشیده شود &laquo;جنبش اصلاح دین&raquo; و مخالفت آن با تابلوها و تزئینات داخل کلیساها و هر عمارت دیگری بود. گامبریچ به زیبایی روند این تغییر هدف و مضمون در هنر را پیش چشمانمان مجسم می&zwnj;کند.]</p>
<p style="text-align: justify;">[۷] پیش&zwnj;تر نیز در مورد نقاشانی دیگر موضوع روی آوردن به مضامین غیر از مضامین مذهبی را پیش کشیده بود:</p>
<p style="text-align: justify;">&laquo;لوکاس کراناخ [هنرمند آلمانی مشهور از نسل دورر که چند سالی از جوانی&zwnj;اش را در اتریش و جنوب آلمان گذراند و دامنه&zwnj;های شمالی آلپ با جنگل&zwnj;های کهن و چشم&zwnj;اندازهای رومانتیک خود او را مجذوب کرده بود] در سال&zwnj;های پختگی&zwnj; زندگی&zwnj;اش عنوان نقاش شیک و باب روز دربار ساکسونی را به خود گرفت و شهرت خویش را بیشتر به دوستی با مارتین لوتر مدیون بود. به نظر می&zwnj;رسد که در سال&zwnj;های اقامت کوتاه خود در منطقۀ دانوب توانست چشمان مردمی که در مناطق کوهستانی آلپ زندگی می&zwnj;کردند بر زیبایی&zwnj;های محیط اطرافشان بازگشاید. در اینجا می&zwnj;رسیم به نقاش دیگری به نام آلبرشت آلتدوفر [...]. او به جنگل&zwnj;ها و کوهستان&zwnj;ها رفت تا دربارۀ شکل کاج&zwnj;های وحشی و صخره&zwnj;ها به مطالعه بپردازد. بسیاری از نقاشی&zwnj;های آبرنگ و گراوورهای تیزابی و دست کم یکی از کارهای رنگ روغن او نه داستانی را بازگو می&zwnj;کند و نه انسانی را نشان می&zwnj;دهد. (تصوی ۲۲۷، ص۳۴۵) این یک تغییر و نوآوری بسیار مهم {در تاریخ هنر} است. حتی یونیان با همۀ عشقی که به طبیعت داشتند مناظر را صرفاً به عنوان فضاهایی برای صحنه&zwnj;های چوپانی خود نقاشی می&zwnj;&zwnj;کردند (تصویر ۷۲، صفحۀ ۱۰۲). &laquo;در قرون وسطی تابلویی که موضوع مشخصی، اعم از دینی و غیر دینی، را بازنمایی نمی&zwnj;کرد تقریباً غیر قابل تصور بود. فقط هنگامی که توجه مردم به نقاشی از برای نفس آن و نه به خاطر منظوری دیگر جلب شد نقاش توانست تابلویی را بفروشد که هیچ مقصود دیگری جز ثبت لذتی که از یک منظرۀ زیبای طبیعی برده بود برآورده نمی&zwnj;کرد.&raquo; (ص ۳۴۶)</p>
<p style="text-align: justify;">[۸] &laquo;تنها بعد از جنگ جهانی اول هنرمندان مدرن به ما آموختند که نباید معیارهای واحدی از شایستگی&zwnj; را دربارۀ همۀ آثار هنری به کار بریم.&raquo; (ص۳۶۳)</p>
<p style="text-align: justify;"><br />&nbsp;</p>
</div>
</div>
<div>۱. آنچه در میان {} آمده از افزوده&zwnj;های مترجم به متن کتاب و آنچه در میان [] آمده از افزوده&zwnj;های نگارندۀ یادداشت&zwnj;هاست.</div>
<div style="text-align: justify;">۲. مأخذ: گامبریچ، ارنست. تاریخ هنر. ترجمۀ علی رامین. تهران: نشر نی، ۱۳۸۳ (چاپ سوم).</div>
--- 
title: "وقتی می‌گوییم «هنر اسلامی» از چه صحبت می‌کنیم؟(۲) ترجمه تلخیص شده از مقاله آوینام شِیلم" 
authors: r.mojtahedzadeh 
types: blog 
featured: false
slug: AAjZ 
--- 
<div>
<div>
<p>آوینام شیلم استاد هنر اسلامی در دانشگاه مونیخ و از مورخانی است که با رویکرد پسااستعماری در این حوزه فعالیت می&zwnj;کند. سلسله یادداشت&zwnj;های حاضر دومین قسمت از خلاصه یکی از مقالات مشهور اوست:</p>
<p>نکته&zwnj;ای که به مدعای بن&zwnj;مایه مذهبی هنر اسلامی مربوط است، &laquo;معنویت&zwnj;مندی&raquo;[۱] هنر اسلامی است. طبقه&zwnj;بندی و گفتمان هنر اسلامی ذیل جوهر دوگانه&zwnj;ای که به قدسی و دنیوی تقسیم شده، در واقع الگویی غربی است که در رقابت و چشم و هم&zwnj;چشمی&zwnj;های میان طبقات روحانیت مسیحی و اشرافیت/سلطنت ریشه دارد. آیا این بدان معناست که همین الگو برای هنر جهان اسلام هم مناسب است؟ آیا نباید این الگو در هر محدوده جغرافیایی و گستره زمانی، پیش از اینکه دوگانه قدسی در برابر دنیوی برای تفسیر هنر اسلامی به&zwnj;کاررود، مورد آزمایش قرار گیرد؟</p>
<p>دوگانه قدسی و دنیوی تنها شکل تحمیلیِ راه یافته در نظام طبقه&zwnj;بندی تاریخ هنر اسلامی نیست. تقسیم هنرها بر اساس موضوع &ndash;که تا امروز نیز این هنرها را تحت عناوین موسوم به &laquo;فرعی&raquo; یا &laquo;تزیینی&raquo;[۲] طبقه&zwnj;بندی کرده است- باور تاریخ هنرانه&zwnj;ای است که عمیقا در ذهنیت باستان ریشه دارد. آیا باید این تقسیم را در هنر اسلامی حفظ کنیم؟ این یک سوال ضروری است، خاصه آنکه هنر اشیا[۳] نقش اساسی در هنر اسلامی بازی می&zwnj;کند؛ مشابه نقشی که هنر یادمانی در غرب ایفا می&zwnj;کند. علاوه براین، تقسیم&zwnj;بندی غربی هنرهای بصری در قالب دسته&zwnj;های معماری، مجسمه&zwnj;سازی و نقاشی از نظام&zwnj;مندی هگلی هنرهای بصری پیروی می&zwnj;کند. آیا باید مورخان هنر اسلامی این طبقه&zwnj;بندی را نیز بپذیرند؟ آیا جهان بصری اسلام نمی&zwnj;تواند نظام طبقه&zwnj;بندی دیگری برای هنرهای متنوعش ارائه دهد؟ خوشنویسی البته به&zwnj;عنوان موردی خاص به ذهن می&zwnj;آید، اما &laquo;شیءنگاری&raquo;[۴] یا شاید &laquo;شیءشناسی&raquo;[۵] یا حتی &laquo;صنایع دستی&raquo;[۶] ممکن است موارد دیگر باشد. بنابراین حوزه&zwnj;ای که اکنون در تاریخ هنر اروپا و شمال آمریکا با برچسب &laquo;هنرهای فرعی&raquo; در سیاق هنرهای اسلامی مشخص شده، و خود این تمایزِ کم&zwnj;فایده، قطعا نادرست است. منابع ادبی قرون میانه در جهان اسلام به وضوح شان بلندی را که مصنوعات هنری[۷] داشتند، نشان می&zwnj;دهد. یکی از بهترین نمونه&zwnj;ها در این زمینه کتاب&nbsp;الهدایا و التحف، رساله&zwnj;ای اواخر قرن یازدهمی (میلادی) منسوب به قاضی رشیدبن&zwnj;زبیر، است. این کتاب منبعی شگفت&zwnj;انگیز از اطلاعاتِ روایی پیرامون اشیا مشهورِ دوران اسلامی تا زمان فاطمیان است. در این متن اشیا از سوی نویسنده به&zwnj;مثابه موجودات زنده&zwnj;ای تلقی می&zwnj;شوند که هر یک زندگی&zwnj;نامه&zwnj;هایی دارند که می&zwnj;تواند چون تاریخ شخصی&zwnj;شان روایت شود. این رویکرد نگرشی کاملا متفاوت به معنای اجتماعی و عملکرد اشیا را در جهان اسلام، در مقایسه با منابع قرون میانه&zwnj;ای که از اشیا در غرب لاتین سخن می&zwnj;گوید، مطرح می&zwnj;کند. حتی ممکن است بتوان گفت تاریخ جوامع اسلامی از خلال مصنوعات هنری روایت می&zwnj;شود. ممکن است حساسیت و قابلیتی که مسلمانان قرون میانه را در فردانگاریِ اشیاء توانا ساخته، ریشه در ادبیات توصیفی، به&zwnj;ویژه متون توصیفی دوره عباسی در قرن نهم میلادی، داشته باشد. هرچند نگاه به دیگر منابع اسلامی قرون میانه، هرکس را به واسطه گستره جالب اشیا و شعور بالای زیباشناسی ناظر قرون&zwnj;میانه&zwnj;ای شگفت&zwnj;زده می&zwnj;کند: فقط به عنوان مثال، از کتاب&nbsp;خسیسان (البخلا) [۸] نوشته جاحlظ نام می&zwnj;برم که نمونه&zwnj;های فراوانی از این پدیده را عرضه می&zwnj;کند. این نسخه خطی با بررسی موشکافانه اشیای متنوع اسلامی، و پرداختن به آنچه اشیاء به ناظر می&zwnj;گویند، به&zwnj;ویژه استعارات مورد استفاده در شعر عربی که در آن مواد، رنگ&zwnj;ها و اشکالِ مصنوعات هنری به&zwnj;مثابه حاملان معنا فهمیده می&zwnj;شود، این نکته را گوشزد می&zwnj;کند که آنچه ما امروزه شمایل&zwnj;نگاری[۹] می&zwnj;نامیم، در قرون میانه اسلامی به معنای تصاویر محدود نبوده؛ بلکه جنبه&zwnj;های ملموس مصنوعات هنری از قبیل جسم مادی، رنگ و شکل را نیز در برمی&zwnj;گرفته است.</p>
<p>الگوها و موقعیت&zwnj;های فوق&zwnj;الذکر که بر نحوه عمل مورخان هنر اسلامی چیره شده، به&zwnj;روشنی نشان می&zwnj;دهد که تجدیدنظری اساسی به&zwnj;منظور جستجوی معیارهای مناسب جهت ارزیابی و طبقه&zwnj;بندی هنرهای جهان اسلام لازم است. گرابار، با جلب توجه مخاطبش در مقدمه بحثش پیرامون هنر اسلامی، این مساله غامض را با لحنی پوزش&zwnj;خواهانه مطرح می&zwnj;کند: &laquo;دیدگاه&zwnj;ها و ترجیحاتی که اینجا بیان شده، حاصل جستجوی ناظر غربی&zwnj;ای است که برای فهم هنری [دیگر] تلاش کرده است. اینها از تجربه یک مسلمان ناشی نشده است، و این مساله&zwnj;ای است که به&zwnj;راستی اغلب محققان این حوزه با آن مواجه&zwnj;اند...&raquo; اما، او همچنین می&zwnj;افزاید: &laquo;به&zwnj;احتمال فراوان، مثال&zwnj;های بسیار بیش از آنکه تا کنون شناخته شده، از قضاوتهای هنری و زیباشناسی درون سنت اسلامی، وجود دارد. قطعا یک مجموعه واژگانی کامل برای اشکال بصری هنوز شناخته نشده است...&raquo;. گرابار به&zwnj;درستی مورخان هنر این حوزه را به ساختن واژگان و اصطلاحات جدید برای حوزه هنر اسلامی فرامی&zwnj;خواند. قطعا نیاز به تاسیس نظریه بصری&zwnj;ای که عمیقا درون چارچوب&zwnj;های فرهنگی-تخصصی وابسته به حوزه مطالعات اسلامی ریشه داشته، و نیز کاربرد هشیارانه هر مفهوم وارداتی، وجود دارد. [ادامه دارد]</p>
<p>&nbsp;</p>
</div>
</div>
<div dir="ltr">1. Spiritualization</div>
<div dir="ltr">2. Minor or decorative</div>
<div dir="ltr">3. The art of the object</div>
<div dir="ltr">4. Objectography</div>
<div dir="ltr">5. Objetology</div>
<div dir="ltr">6. Artefacure</div>
<div dir="ltr">7. Artefact</div>
<div dir="ltr">8. Book of Misers</div>
<div dir="ltr">9. Iconography</div>
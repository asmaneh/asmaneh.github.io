--- 
title: "روایت سرآغاز معماری تئاتر در ایران: بررسی مکان‌های اولیۀ تئاتر در تهران|فائزه پناهنده" 
authors: asmaneh 
types: research 
featured: false
slug: yi75 
--- 
<p>ایرانیان برای اولین بار در دورۀ صفویه با پدیدۀ تئاتر مواجه شدند. سیاق فرهنگی آن دوران سبب شد که مردم از تئاتر و بازیگری تلقی مثبتی نداشته باشند. به همین علت ظهور تئاتر در ایران با اقبال عمومی همراه نشد. با گذشت بیش از یک قرن تئاتر به منزلۀ پدیده&zwnj;ای مدرن در ایران پذیرفته و برگزار شد. مکان برگزاری تئاتر در ابتدا طراحی شده و مختص به اجرای تئاتر نبود؛ اما به تدریج آیین برگزاری تئاتر در معماری صورت کالبدی یافت.<br />در این تحقیق، فائزه پناهنده، در پی فهم چگونگی بروز و ظهور پدیدۀ تئاتر در فضاهای شهری و معماری ایران است. بدین منظور می&zwnj;کوشد، با تحلیل و تفسیر منابع متنی و تصویری آن دوره به هدف تحقیق دست یابد. این تحقیق سه فصل دارد. در فصل اول، &laquo;زمینه&zwnj;های ورود و حضور تئاتر در ایران&raquo;، مقدمات لازم و انگیزه&zwnj;های احتمالی ورود تئاتر به ایران را بررسی می&zwnj;کند. در فصل دوم، &laquo;شاکلۀ مکان&zwnj;های تئاتر در غرب و مکان&zwnj;های نمایش در ایران&raquo;، کالبد و زندگی جاری در تماشاخانه&zwnj;هایی را توصیف می&zwnj;کند که ایرانیان در اولین مواجهۀ خود با پدیدۀ تئاتر در غرب دیده بودند. سپس مکان&zwnj;های نمایشی ایرانی را معرفی می&zwnj;کند و علت&zwnj;های شکل&zwnj;گیری فضای کالبدی آنها را در ارتباط با تفاوت&zwnj;های ماهوی تئاتر و انواع نمایش ایرانی بررسی می&zwnj;کند. در فصل سوم، &laquo;شاکلۀ اولین مکان&zwnj;های تئاتر در ایران&raquo;، مکان&zwnj;های اولیۀ تئاتر در ایران را می&zwnj;شناسد و سیر شکل&zwnj;گیری و تحول تئاتر&zwnj;های دائمی را شرح می&zwnj;دهد.</p>
<p><strong>فائزه پناهنده. &laquo;روایت سرآغاز معماری تئاتر در ایران: بررسی مکان&zwnj;های اولیۀ تئاتر در تهران&raquo;. پایان&zwnj;نامۀ کارشناسی&zwnj;ارشد مطالعات معماری ایران. استاد راهنما: دکتر زهره تفضلی. استاد مشاور: دکتر زهرا اهری. تهران: دانشگاه شهید بهشتی، شهریور۱۳۹۷.</strong></p>
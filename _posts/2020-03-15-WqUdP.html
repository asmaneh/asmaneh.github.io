--- 
title: "داستانِ یکی از کتیبه‌های جلوخانِ مسجدِ جامعِ عباسی" 
authors: ekrami 
types: blog 
featured: false
featureImg: "/assets/img/posts/WqUdP.jfif" 
slug: WqUdP 
gallery: 
- image_path: "/assets/img/posts/WqUdP.jfif" 
  title: "داستانِ یکی از کتیبه‌های جلوخانِ مسجدِ جامعِ عباسی" 
- image_path: "/assets/img/posts/WqUdP-1.jfif" 
  title: "" 
- image_path: "/assets/img/posts/WqUdP-2.jfif" 
  title: "" 
- image_path: "/assets/img/posts/WqUdP-3.jfif" 
  title: "" 
- image_path: "/assets/img/posts/WqUdP-4.jfif" 
  title: "" 
- image_path: "/assets/img/posts/WqUdP-5.jfif" 
  title: "" 
- image_path: "/assets/img/posts/WqUdP-6.jfif" 
  title: "" 
- image_path: "/assets/img/posts/WqUdP-7.jfif" 
  title: "" 
 
--- 
<div>
<div>
<p>در یادداشت قبل با عنوان &laquo; رد پای کتیبه&zwnj;های خطِ بناییِ مسجدِ جامعِ عباسی در دیگر سرزمین&zwnj;ها&raquo; بحث از کتیبه&zwnj;ای شد که منابع مختلف آن را متعلق به مسجد جامع عباسی دانسته&zwnj;اند (قوچانی، ۱۳۶۴: ۱۲۱؛ الصقال، ۲۰۰۴: ۱۲) درحالی&zwnj; که چنین کتیبه&zwnj;ای الان در بنا وجود ندارد. در ادامه منابعی معرفی شد که نشان می&zwnj;داد امروز این کتیبه در موسسه هنری شیکاگو نگهداری می&zwnj;شود (Pope: 1938: 528؛ ولش، 1385: 64؛ Denney و دیگران، 1976: 261، Safadi، 1978: 49).</p>
<p>سوالی که هنوز باقی مانده، این است که آیا واقعا این کاشی متعلق به مسجد جامع عباسی بوده یا خیر. برای پاسخ، توجه به عکس هولستر از جلوخان مسجد (تصویر ۳-الف) می&zwnj;تواند راهگشا باشد. در جبهه شرقی جلوخان، در ردیف پایین، کتیبه ش۳۲-هو[۱]&nbsp;(تصویر ۴-هـ)، با وضعیت امروز آن (تصویر ۴-الف) مطابقت ندارد. اگر تصویر کتیبه موجود، سیاه وسفید و سپس مات شود، تقریبا به صورت یکپارچه روشن دیده می&zwnj;شود (تصویر۴-الف) در حالی&zwnj;که بر روی کتیبه مورد نظر در عکس هولستر لکه رنگ روشن در وسط، چهار لکه تیره رنگ در چهارگوشه و&nbsp;لکه تیره رنگی مشابه علامت &times; دیده می&zwnj;شود (تصویر۴-هـ). برای بررسی وضعیت کتیبه ش۳۲-هو، مرور عکسی از دیگر مجموعه&zwnj;ها راهگشا خواهد بود. در عکسی از مجموعه فوتوتهامی (تصویر۳-ب) به نظر می&zwnj;رسد کاشیِ کتیبهٔ ش۳۲-هو افتاده است(جهت سایه نشان می&zwnj;دهد که فرورفتگی در این محل وجود دارد). در این عکس، کاشی&zwnj;های اطراف محل کتیبه ب در جای خود، سالم نصب هستند (تصویر۵-ب). بنابراین احتمال دارد جدا شدن کاشی از بنا به دلیلی غیراز فرسایش بوده باشد. از آنجایی که عکس&zwnj;های این مجموعه شناسنامه ندارد، باید از طریق بررسی شواهد به تاریخ آن نزدیک شد. عکسی از هرتسفلد (تصویر ۶-الف)، نزد موسسه اسمیتسونین [۲]، نشان می&zwnj;دهد که در محل شروع کتیبهٔ خط ثلث دور سردر، تعدادی کاشی به صورت به&zwnj;هم&zwnj;ریخته، نصب شده است. تاریخ این عکس نزد مجموعه مذکور، ۱۹۲۳م (۱۳۰۲ش) ثبت شده است. عکسی از رابرت بایرون (تصویر ۶-ج) نزد موسسه هنری کورتولد[۳]&nbsp;که تاریخ ۳۴و۱۹۳۳م (۱۳ و ۱۳۱۲ش) برای آن ثبت شده، ابتدای کتیبه دور سردر را به صورت مرمت&zwnj;شده نشان می&zwnj;دهد. در تصویر۶-ب، نزد مجموعه فوتوتهامی، ابتدای کتیبه دور سردر مشابه وضعیت کتیبه در عکس هرتسفلد، به هم ریخته دیده می&zwnj;شود. بنابراین می&zwnj;توان انتظار داشت عکسی از سردر که نزد فتوگرافی تهامی است، قبل از ۱۳۱۳ش گرفته شده باشد. بر این اساس کتیبهٔ ش۳۲-هو (تصویر ۴-هـ)، تا قبل از این سال از بنا جدا شده است. عکسی هم نزد مرکز اسناد میراث تهران وجود دارد که نشان می&zwnj;دهد کتیبه ش۳۲، کتیبه فعلی، در مهرماه ۱۳۱۶ش در محل خودش بر روی جلوخان مسجد نصب بوده است(تصویر۵-ج). مشکوتی (۱۳۱۷: ۴۶ و ۵۰) خبر از تعمیر بدنه&zwnj;های جلوخان مسجد جامع عباسی در فاصله سال ۱۳۱۵ و ۱۳۱۶ش داده است. از این رو ممکن است کتیبه ش۳۲، در تعمیرات همین سال&zwnj;ها بر روی بنا نصب شده باشد.</p>
<p>در مورد طرح کتیبهٔ ش۳۲-هو، می&zwnj;توان آزمایشی را پی گرفت. ابتدا فرض می&zwnj;شود کتیبه از دست رفته، طرحی مشابه کتیبهٔ فعلی (کتیبهٔ ش۳۲) داشته است. از این رو می&zwnj;توان از کتیبه ش۱۲ (تصویر۴-ب)که در جلوخان، بالای کتیبه ش۳۲ قرار دارد، بهره برد. طرح این دو کتیبه مشابه است با این تفاوت که طرح کتیبه ش۱۲ معنی&zwnj;دار و منظم است درحالیکه طرح کتیبه ش۳۲ مغشوش و نامفهوم است و گویی کسی که طرح را بر روی کاشی پیاده می&zwnj;کرده، سواد نوشتن نداشته است و فقط سعی کرده طرح را بر روی کاشی به صورت ناشیانه&zwnj;ای نقاشی کند. برای بررسی فرض فوق، تصویر کتیبه ش۱۲ بایستی سیاه-سفید و مات شود. در تصویر حاصل دیده می&zwnj;شود که لکه&zwnj;هایی با رنگ روشن یا تیره، آن چنان که در عکس کتیبه ش۳۲-هو (تصویر ۴-هـ) دیده می&zwnj;شود، وجود ندارد.&nbsp;</p>
<p>در مرحله بعد فرض می&zwnj;شود که کتیبه ش۳۲-هو همان طرح امروز را داشته با این تفاوت که از چند رنگ در ترسیم کتیبه استفاده شده است. این توصیفات مطابق با کتیبه غ۱۷ (تصویر ۴-ج) است. این کتیبه در جبهه غربی جلوخان، بالای کتیبه نستعلیق &laquo;ناد علیا...&raquo; قرار دارد. در تصویر سیاه-سفید و مات شده از این کتیبه، لکه&zwnj;ای تیره رنگ در وسط آن دیده می&zwnj;شود در حالیکه در عکس ش۳۲-هو (تصویر ۴-هـ) در وسط رنگ لکه، روشن دیده می&zwnj;شود. بنابراین این فرض نیز، رد می&zwnj;شود.&nbsp;</p>
<p>حال اگر همین آزمایش بر روی عکس کتیبهٔ &laquo;الف&raquo; انجام گیرد، به نظر می&zwnj;رسد که کتیبه &laquo;الف&raquo; با کتیبه ش۳۲-هو مطابقت دارد(مقایسه تصویر ۴-د و ۴-هـ). تیره و روشنی لکه&zwnj;های رنگ، در دو تصویر کاملا منطبق به نظر می&zwnj;رسند. از این می&zwnj;توان نتیجه گرفت که کتیبه ش۳۲-هو شاید همان کتیبه &laquo;الف&raquo; باشد که در موسسه هنری شیکاگو نگهداری می&zwnj;شود. همانطور که در ابتدا نیز اشاره شد، عکس کتیبه &laquo;الف&raquo; در کتاب پوپ، با ارجاع به موسسه هنری شیکاگو چاپ شده است. از آنجایی که تاریخ چاپ این کتاب، متعلق به سال ۱۹۳۸م (۱۳۱۷ش) است، به نظر می&zwnj;رسد حداقل از سال ۱۳۱۷ش کتیبه &laquo;الف&raquo; در موسسهٔ مذکور وجود داشته است.</p>
<p>&nbsp;</p>
<p>ـــــــــــــ</p>
<p>*در انجام این پژوهش، راهنمایی&zwnj;های دکتر گلچین عارفی بر نویسنده بسیار راهگشا بود و بر خود لازم می&zwnj;دانم از ایشان تشکر کنم.</p>
<p>منابع:</p>
<p>سفادی، یاسین حمید، (۱۳۸۱)، خوشنویسی اسلامی. ترجمهٔ مهناز شایسته فر. تهران: موسسه مطالعات هنر اسلامی.</p>
<p>الصقال، مأمون لطفی، (۲۰۰۴)، "مبادی الخط الکوفی التربیعی" در: حروفً عربیّة. ش: ۱۳:&nbsp;</p>
<p>قوچانی، عبدالله، (۱۳۶۴)، خط کوفی معقلی در مساجد باستانی اصفهان. تهران: بنیاد اندیشه اسلامی.</p>
<p>مشکوتی. ۱۳۱۷. &laquo;به مناسبت اتمام تعمیر سردرب و جلوخان مسجد شاه اصفهان.&raquo; در: تعلیم و تربیت ۸۷-۸۸ (۸): ۴۶-۵۰.</p>
<p>ولش، آنتونی، (۱۳۸۵)، شاه عباس و هنرهای اصفهان. ترجمهٔ احمدرضا تقاء. تهران: فرهنگستان هنر.</p>
<p dir="ltr">Pope, Arthur Upham, (1938), A Survey of Persian Art. From Prehistoric Times to the Present, Vol8. New York: Oxford University Press.</p>
<p dir="ltr">Denny, Walter; Ezzy, Waffiya; &amp; Watson, Oliver. (1976). Ceramics. In The Arts of Islam: Hayward Gallery 8 April - 4 July 1976. London: Westerham Press.</p>
<p dir="ltr">Welch, Antoni, (1973), Shah &rsquo;Abbas and the Art of Isfahan, Catalogue of exhibitions hels at Asia House Gallery, New York and the Fogg Art Museum, Cambridge: Harvard University.</p>
<p dir="ltr">Safadi, Yasin Hamid, (1978), Islamic calligraphy. London: Thames and Hudson.</p>
<p dir="ltr">O&rsquo;Kane, Bernard. (2018, April 1). The Monumental Inscriptions of Historic Cairo.</p>
<p dir="ltr">Art Institution of Chicago. (2010, July). Arthur Pope and a New Survey of Persian Art.</p>
<p dir="ltr">http://collections.si.edu/search/index.htm</p>
<p dir="ltr">http://www.artandarchitecture.org.uk/</p>
</div>
</div>
<div>۱. منظور از ش۱۲-هو، کتیبه&zwnj;ای است که در محل کتیبه ش۱۲ در عکس مجموعه هولستر قرار دارد.</div>
<div dir="ltr">2. Smithsonian Institution</div>
<div dir="ltr">3. Courtauld Institute of Art</div>